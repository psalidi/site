---
title: ΨΕΚΑΣΜΟΙ ΓΙΑ ΤΗΝ ΚΑΤΑΠΟΛΕΜΗΣΗ ΚΟΥΝΟΥΠΙΩΝ
description: ΨΕΚΑΣΜΟΙ ΓΙΑ ΤΗΝ ΚΑΤΑΠΟΛΕΜΗΣΗ ΚΟΥΝΟΥΠΙΩΝ
tags: eggrafa
date: 2015-04-15T11:24:28+00:00
layout: layouts/dimosieymata.njk
---
Πρόγραμμα ψεκασμών 2015 για την καταπολέμηση κουνουπιών στον Βόρειο Τομέα Αθηνών της Περιφέρειας Αττικής
<!-- excerpt -->
## 06/04/2015

## ΗΛΕΚΤΡΟΝΙΚΟ ΕΝΤΥΠΟ «thessi.gr»

**Το πρόγραμμα ψεκασμών για τα κουνούπια στον βόρειο τομέα ανακοίνωσε ο Αντιπεριφερειάρχης Γιώργος Καραμέρος**

Η Διεύθυνση Υγειονομικού Ελέγχου και Περιβαλλοντικής Υγιεινής της Περιφερειακής Ενότητας Βόρειου Τομέα Αθηνών της Περιφέρειας Αττικής ενημερώνει ότι εγκαίρως, και νωρίτερα από κάθε άλλη χρονιά, τη Μεγάλη Τρίτη 7/4/2015 ξεκινά ο 1ος κύκλος εφαρμογής του προγράμματος καταπολέμησης κουνουπιών για το έτος 2015 στην Περιφερειακή Ενότητα Βορείου Τομέα Αθηνών.

Συγκεκριμένα στην περιοχή θα πραγματοποιηθούν ψεκασμοί με σκοπό την προνυμφοκτονία, σύμφωνα με το πρόγραμμα που ακολουθεί. Για κάθε πληροφορία, τα τηλέφωνα επικοινωνίας με την Δ/νση Υγειονομικού Ελέγχου και Περιβαλλοντικής Υγιεινής του Βόρειου Τομέα είναι 2132100607-612.

Ο **αντιπεριφερειάρχης βορείου τομέα Γιώργος Καραμέρος** δήλωσε σχετικά *"Φροντίζουμε με βιοκτόνα και βάκιλους που δεν επιβαρύνουν το περιβάλλον ή τον άνθρωπο, να επιτύχουμε Άνοιξη και Καλοκαίρι χωρίς κουνούπια στα βόρεια προάστια. Παράλληλα με την έγκαιρη ενεργοποίηση της Περιφέρειας Αττικής για τους περιαστικούς χώρους και τα ρέματα καλούμε και τις υπηρεσίες των Δήμων να απολυμάνουν τα φρεάτια της αποχέτευσης γιατί εκεί κυρίως γίνεται η αναπαραγωγή των κουνουπιών τύπου* *Culex* *που είναι φορείς του ιού του Δυτικού Νείλου. Είμαστε ανοιχτοί για ενημέρωση και συνεργασία προκειμένου να προασπιστεί η δημόσια Υγεία. Ευχαριστώ ιδιαίτερα τον **αντιπεριφερειάρχη Οικονομικών κ. Χρήστο Καραμάνο** αλλά και τους εργαζόμενους στις διευθύνσεις οικονομικών και περιβάλλοντος της Περιφέρειας για την προσπάθεια που κατέβαλλαν ώστε να είμαστε πιο έγκαιρα προετοιμασμένοι από κάθε άλλη χρονιά"*

 M.ΠΕΜΠΤΗ

**09/04/2015**

  **ΔΗΜΟΣ ΑΜΑΡΟΥΣΙΟΥ**

  1\. Ρέμα περιοχής Αγ. Θωμά

  2\. Ρέμα περιοχής Ψαλιδίου

  3\. Ρέμα Σαπφούς (από Νέα Λέσβο έως και την οδό Πρωταγόρα στο ύψος του Ολυμπιακού Σταδίου)

  4\. Μέρος της ρεματιάς στα όρια με τους Δήμους Βριλησσίων και Χαλανδρίου.
