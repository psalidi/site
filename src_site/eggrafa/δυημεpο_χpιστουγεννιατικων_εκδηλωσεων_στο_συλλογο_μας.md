---
title: ΔΥΗΜΕΡΟ ΧΡΙΣΤΟΥΓΕΝΝΙΑΤΙΚΩΝ ΕΚΔΗΛΩΣΕΩΝ ΣΤΟ ΣΥΛΛΟΓΟ ΜΑΣ
layout: layouts/eggrafa.njk
tags: eggrafa
date: 2022-12-12T11:00:30.808Z
image: /assets/uploads/images/εικόνα_viber_2023-01-01_13-09-05-964.jpg
description: Άναμμα Δέντρου στην πλατεία Ζωοδόχου Πηγής και Παιδική Γιορτή στον
  Σύλλογό μας στις 10 & 11 Δεκεμβρίου 2022
attachment: /assets/uploads/images/εικόνα_viber_2023-01-01_12-52-19-475.jpg
---
Με το άναμμα του Χριστουγεννιάτικου δέντρου στην κεντρική μας πλατεία Ζ. Πηγής, ολοκληρώθηκαν οι διήμερες εκδηλώσεις του Συλλόγου μας, την Κυριακή 11/12/2022, με τη συμμετοχή κατοίκων και φίλων της γειτονιάς.\
Μας τίμησε, όπως πάντα, ο Δήμαρχος Αμαρουσίου, Θεόδωρος Αμπατζόγλου, συνοδευόμενος από τον Πρόεδρο του Δημοτικού Συμβουλίου,  Δημήτρη Σμυρνή, τους Αντιδημάρχους   Στέφανο Τσιπουρακη, Επαμεινώντα  Κατσιγιάνη, Γιάννη Νικολαράκο και Γιάννη Ιωαννίδη, τον  Πρόεδρο της ΚΕΔΑ  Νίκο Πέππα, τον Πρόεδρο του ΟΚΟΙΠΑΔΑ,  Πέτρο Κόνιαρη, την Πρόεδρο της α/βάθμιας Σχολικής Επιτροπής Ελένη Βλάχου-Σταματάκη, τη Γραμματέα του Δημ. Συμβουλίου,  Δήμητρα Ρώτα και την  Εντεταλμένη Σύμβουλο Τουριστικής Ανάπτυξης, Φανή Λέκκα. 
Τον τόνο έδωσε η Φιλαρμονική του Δήμου Αμαρουσίου που παιάνισε χαρούμενες χριστουγεννιάτικες μελωδίες.\
Αμέσως μετά, τηρήσαμε το έθιμο, προσφέροντας στους παρευρισκόμενους ζεστό κρασί και ρακόμελο.