---
title: ΚΥΚΛΟΦΟΡΙΑΚΕΣ ΡΥΘΜΙΣΕΙΣ
description: ΚΥΚΛΟΦΟΡΙΑΚΕΣ ΡΥΘΜΙΣΕΙΣ
date: 2015-12-15T06:31:57+00:00
layout: layouts/drastiriotites.njk
tags:
  - "Αρχείο"
---

# ΧΡΕΙΑΖΟΝΤΑΙ ΑΜΕΣΕΣ ΚΥΚΛΟΦΟΡΙΑΚΕΣ ΕΠΕΜΒΑΣΕΙΣ

<!-- excerpt -->

**ΕΞΩΡΑΪΣΤΙΚΟΣ –ΠΟΛΙΤΙΣΤΙΚΟΣ ΣΥΛΛΟΓΟΣ**

**ΨΑΛΙΔΙΟΥ ΑΜΑΡΟΥΣΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**WWW.PSALIDI-MAROUSSI.GR**

**INFO@PSALIDI-MAROUSSI.GR**

**ΠΡΟΣ**

1**.Δήμαρχο κ.Πατούλη 2.Αντιδήμαρχο κ.Γαρδέλη**

**3.Πρόεδρο Κυκλοφορίας κ.Ζήκο**

**3/1/2011**

Μετά τη μερική εφαρμογή τής κυκλοφοριακής μελέτης για την περιοχή του Ψαλιδίου (από 10/7/2009) , θεωρούμε ότι θα **πρέπει να γίνουν άμεσα** επεμβάσεις –**σύμφωνα πάντα με όσα προτείνει η κυκλοφοριακή** **μελέτη**-σε ωρισμένα σημεία του οδικού δικτύου για την ασφαλέστερη κυκλοφορία πεζών και οχημάτων.

Πιο συγκεκριμένα

**1**.Είναι αναγκαία η εφαρμογή μονοδρόμησης της οδού Πέλικα –σύμφωνα με την εγκεκριμένη μελέτη-αφού η διάνοιξη της οδού Εγνατίας έχει πλέον εδώ και καιρό ολοκληρωθεί. Το πρόβλημα της οδού Πέλικα είναι οξυμένο ,όπως ήδη γνωρίζετε, λόγω και της παράνομης λειτουργίας του ΙΕΚ (οι ίδιοι οι κάτοικοι σάς έχουν ενημερώσει με ενυπόγραφη επιστολή τους) .

**2**.Παράλληλα πρέπει να γίνει η κατάλληλη σήμανση μονοδρόμησης στην οδό Εγνατίας στα τμήματα που έχει γίνει διάνοιξη.

**3.**Στη διασταύρωση Αιγαίου και Εγνατίας είναι γνωστό ότι συμβαίνουν συχνά τροχαία ατυχήματα και μάλιστα με το λεωφορείο της Δημοτικής Συγκοινωνίας.Αυτά οφείλονται κυρίως στην παραβίαση του STOP που υπάρχει στην οδό Αιγαίου,αλλά και στην παράνομη κίνηση των αυτοκινήτων αντίθετα προς τα σήματα που υπάρχουν στην οδό Αιγαίου.Θεωρούμε ότι θα πρέπει να τοποθετηθούν στο οδόστρωμα της Αιγαίου στο σημείο της διασταύρωσης προειδοποιητικά στοιχεία(μάτια γάτας ή σαμαράκια καουτσούκ), έτσι ώστε να αναγκάζονται οι οδηγοί να σταματάνε στο stop.Για να εμποδίζεται δε η αντίθετη προς τα σήματα κίνηση των αυτοκινήτων έχουμε ζητήσει επανειλημμένα το στένεμα των άκρων της οδού Αιγαίου(Αιγαίου και Βύρωνος,Αιγαίου και Β.Παράδρομος) με κράσπεδα .

Το ίδιο πρόβλημα παρουσιάζεται και στη διασταύρωση των οδών Πέλικα και Ψαρών και των οδών Ψαρών και Εγνατίας για τις οποίες προτείνουμε να γίνει παρόμοια επέμβαση ..

**4**.Στο τρίγωνο που έχει δημιουργηθεί μεταξύ των οδών Εγνατίας ,Σπάρτης και Πέλικα παρουσιάζεται μεγάλη δυσλειτουργία.Πιο αναλυτικά το μεν λεωφορείο αναγκάζεται να στρίψει δεξιά από την οδό Σπάρτης στην οδό Πέλικα για να ‘ανέβει’ στην οδό Εγνατίας προς Μαρούσι,οι δε άλλοι οδηγοί κινούνται ευθεία από την οδό Σπάρτης για να στρίψουν στην Εγνατίας.Στη γωνία Εγνατίας και Σπάρτης πρέπει να ‘στρογγυλέψει’ η γωνία του πεζοδρομίου ,για να μπορεί να στρίβει και το λεωφορείο και να μην κάνει αυτή τη ‘μανούβρα’ με την οποία σχεδόν ‘ακουμπάει’ μία κατοικία , ενώ θα μπορούσε να κινηθεί στην ευθεία της οδού Σπάρτης που δεν υπάρχει καμία κατοικία(είναι ανάμεσα σε δύο κοινόχρηστους χώρους).Τέλος το σήμα του πεζόδρομου θα πρέπει να μετακινηθεί στη διασταύρωση Εγνατίας και Ομορφοκκλησιάς γιατί εκεί αρχίζει ουσιαστικά ο πεζόδρομος.

5.Να τοποθετηθούν τα κατάλληλα σήματα στην οδό Λακωνίας (απαγορευτικά στη Λακωνίας και Λάσκαρη,Λακωνίας και Εγνατίας) ,τα οποία ξηλώθηκαν κατά τη διάρκεια έργων του ΟΤΕ.

6.Στη διασταύρωση Κυρίλλου και Πέλικα να τοποθετηθεί σε εμφανές σημείο η πινακίδα ‘ΠΡΟΣ ΚΗΦΙΣΙΑΣ’ ,η οποία τώρα είναι τοποθετημένη επί της Κυρίλλου και δημιουργεί σύγχυση στους οδηγούς.

7.Τέλος επισημαίνουμε πόσο επικίνδυνο είναι το τμήμα της οδού Κυρίλλου στη συμβολή της με το ρέμα.Είναι επείγουσες οι ενέργειες που πρέπει να κάνει ο Δήμος για τη στήριξη της οδού .

Συμπληρωματικά αναφέρουμε και πάλι ότι είναι απαραίτητος ο φωτισμός κάθε διανοιγόμενου δρόμου .

Παρακαλούμε για τις ενέργειές σας σύντομα,δεδομένου ότι

**1.η κυκλοφοριακή μελέτη έγινε και εγκρίθηκε για να εφαρμοστεί**

**2.αν δεν προχωράει η υλοποίησή της προκύπτουν προβλήματα στους δρόμους και ανάλογα παράπονα από τους κατοίκους**

**3.στα σημεία των δρόμων που προαναφέραμε, εφόσον δεν λαμβάνονται βοηθητικά μέτρα για την ορθή εφαρμογή της , είναι θέμα τύχης που δεν έχουμε ακόμα θρηνήσει θύματα.**

**ΓΙΑ ΤΟ ΔΙΟΙΚΗΤΙΚΟ ΣΥΜΒΟΥΛΙΟ**

Η ΠΡΟΕΔΡΟΣ Η ΓΡΑΜΜΑΤΕΑΣ

Β.ΤΖΙΤΖΙΚΟΠΟΥΛΟΥ Γ.ΣΚΟΡΔΙΛΗ
