---
title: ΔΕΛΤΙΟ ΤΥΠΟΥ
description: ΔΕΛΤΙΟ ΤΥΠΟΥ
tags: eggrafa
date: 2015-11-27T06:18:13+00:00
layout: layouts/drastiriotites.njk

---

<!-- excerpt -->

**ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ**

**ΣΥΛΛΟΓΟΣ ΨΑΛΙΔΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**www.psalidi-maroussi.gr**

**info@psalidi-maroussi.gr**

**11/ 10/ 2011**

**ΝΕΑ ΣΥΝΑΝΤΗΣΗ ΤΟΥ Δ.Σ. ΤΟΥ ΣΥΛΛΟΓΟΥ ΜΕ ΤΗ ΔΗΜΟΤΙΚΗ ΑΡΧΗ**

**Τη Δευτέρα 3/10/2011 με πρωτοβουλία της Δημοτικής Αρχής πραγματοποιήθηκε συνάντηση του Δ.Σ. του Συλλόγου με τους Αντιδημάρχους κκ Κατσιγιάννη Ε, Πέππα Ν.και τον Πρόεδρο Κυκλοφορίας κ. Ζήκο Γ. Παρευρίσκετο επίσης ο Πρόεδρος του Δημοτικού Συμβουλίου**

**κ. Γαρδέλης Ν. Ο Δήμαρχος κ.Πατούλης χαιρέτισε τη συνάντηση.**

**Κατά τη διάρκεια της συνάντησης ο Αντιδήμαρχος Τεχνικών Έργων και Πολεοδομίας κ.Πέππας διαβεβαίωσε ότι θα πραγματοποιηθούν τα παρακάτω έργα:**

1. **Οδός Χαλκιδικής: Ασφαλτόστρωση και κρασπεδόρειθρα**
2. **Οδός Αίαντος: Ασφαλτόστρωση και κρασπεδόρειθρα**
3. **Οδός Πέλικα: Κρασπεδόρειθρα από Φθιώτιδος έως Ψαρών.**

**Δεν υπήρξε σαφής απάντηση ΄**

- **για το συνολικό προϋπολογισμό που θα διατεθεί στη γειτονιά από το συνεχιζόμενο τεχνικό πρόγραμμα του 2010, δεδομένου ότι τα προαναφερθέντα έργα που θα υλοποιηθούν είναι μικρού κόστους -σε σχέση με τον προϋπολογισμό του έργου που αφορά τις περιοχές Ψαλιδίου-Αγίου Θωμά**
- **για τη διάνοιξη της οδού Λακωνίας**

  **Ο Αντιδήμαρχος κ. Πέππας υποσχέθηκε ότι θα μας ενημερώσει για το ποσό του προϋπολογισμού που θα διατεθεί στο Ψαλίδι.**

**Το ΔΣ του Συλλόγου εξέφρασε την ικανοποίησή του για τον ηλεκτροφωτισμό του Β.Παραδρόμου και έλαβε τη διαβεβαίωση για τον ηλεκτροφωτισμό και του Ν.Παραδρόμου καθώς και των οδών που έχουν πρόσφατα διανοιχθεί.**

**Όσον αφορά τη διευθέτηση του ρέματος της Κυρίλλου ο κ. Πέππας ενημέρωσε ότι έχει καθυστερήσει λόγω δυσλειτουργίας της αρμόδιας υπηρεσίας του Υπουργείου Υποδομών και εξέφρασε την πεποίθηση ότι σύντομα θα δοθεί λύση.**

**Το ΔΣ του Συλλόγου επέμεινε για τον έλεγχο της λειτουργίας της ΟΤΕ Academy ( Ανοιχτό Πανεπιστήμιο κλπ) από την Πολεοδομία, προκειμένου να διαπιστωθεί η νομιμότητα ή μη των χρήσεων που διενεργεί η εταιρεία. Ελπίζουμε ότι τελικά η Πολεοδομία θα πραγματοποιήσει τον απαιτούμενο έλεγχο, διότι διαφορετικά θα πρόκειται για παράβαση καθήκοντος. Σε αντίθετη περίπτωση θα αναγκαστούμε να προσφύγουμε στις αρμόδιες Εισαγγελικές και Φορολογικές Αρχές.**

**Ο Πρόεδρος Κυκλοφορίας κ. Ζήκος ενημέρωσε ότι στα σημεία που έχουν υποδειχθεί από το Σύλλογο ως επικίνδυνα για ατυχήματα θα τοποθετηθούν τα «ματάκια της γάτας» για προειδοποίηση των οδηγών. Επίσης μας ενημέρωσε ότι συστάθηκε διαδημοτική επιτροπή (Μαρούσι-Πεύκη-Ηράκλειο) για το θέμα της οδού Βύρωνος, η οποία θα συνεδριάσει στο άμεσο μέλλον.**

**Επαναλαμβάνουμε για μια φορά ακόμα τη θέση του Συλλόγου μας για τη Βύρωνος:**

**μονοδρόμηση με κατεύθυνση την Κηφισίας και η αντιδρόμηση από Δωδεκανήσου &amp; Κορίνθου, όπως άλλωστε ίσχυε για πολλά χρόνια.**

**Σε σχέση με το Δελτίο Τύπου του Δήμου με τίτλο « Το Ψαλίδι δεν αδικήθηκε», θέλουμε να επισημάνουμε ότι το Ψαλίδι δεν είναι ανταγωνιστικό με άλλες περιοχές του Αμαρουσίου, ώστε να νοιώθει «αδικημένο». Όλοι οι κάτοικοι του Ψαλιδίου αποτιμούν τις δράσεις και τα έργα της Δημοτικής Αρχής σε σχέση με τις προηγούμενες Διοικήσεις αλλά και με την ανταπόκριση του Δήμου για επίλυση χρόνιων προβλημάτων και μάλιστα χαμηλού κόστους σε σχέση με τα οφέλη που θα προκύψουν για την περιοχή. Το Δ.Σ. του Συλλόγου μας συνεργάζεται με τη Δημοτική Αρχή για την επίλυσή τους και οφείλει να επισημαίνει καθυστερήσεις και παραλείψεις ,όταν και όποτε αυτές συμβαίνουν, ώστε να είναι συνεπές και υπεύθυνο προς τα μέλη του .αλλά και προς το Δήμο στον οποίο μεταφέρει την πραγματική εικόνα της γειτονιάς .**

**Οσον αφορά τα επιμέρους έργα που αναφέρονται στο Δελτίο Τύπου του Δήμου σημειώνουμε ότι υπάρχουν αρκετές ανακρίβειες –τις οποίες ο κάθε κάτοικος του Ψαλιδίου εύκολα μπορεί να διαπιστώσει-αλλά και παραλείψεις μεγάλων θεμάτων για τα οποία δε γίνεται καμία αναφορά , για λόγους που μόνο ο Δήμος γνωρίζει.**

**Τα συμπεράσματα ανήκουν στους κατοίκους του Ψαλιδίου ,οι οποίοι γνωρίζουν καλύτερα από όλους ποια θέματα χρονίζουν , ποια έχουν επιλυθεί ,αλλά και ποια πρέπει να έχουν προτεραιότητα για υλοποίηση.**

**ΓΙΑ ΤΟ ΔΣ**

**Η ΠΡΟΕΔΡΟΣ Η ΓΡΑΜΜΑΤΕΑΣ**

**Β.ΤΖΙΤΖΙΚΟΠΟΥΛΟΥ Γ.ΣΚΟΡΔΙΛΗ**
