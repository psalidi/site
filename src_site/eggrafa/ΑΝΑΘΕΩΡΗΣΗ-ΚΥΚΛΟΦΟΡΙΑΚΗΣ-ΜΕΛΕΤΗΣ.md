---
title: ΑΝΑΘΕΩΡΗΣΗ ΚΥΚΛΟΦΟΡΙΑΚΗΣ ΜΕΛΕΤΗΣ
description: ΑΝΑΘΕΩΡΗΣΗ ΚΥΚΛΟΦΟΡΙΑΚΗΣ ΜΕΛΕΤΗΣ
tags: eggrafa
date: 2015-12-15T06:38:59+00:00
layout: layouts/drastiriotites.njk
tags:
  - "Αρχείο"
---

<!-- excerpt -->

## 24/9/2013

ΕΞΩΡΑΪΣΤΙΚΟΣ ΠΟΛΙΤΙΣΤΙΚΟΣ ΣΥΛΛΟΓΟΣ

ΨΑΛΙΔΙΟΥ ΑΜΑΡΟΥΣΙΟΥ

WWW.PSALIDI-MAROUSSI.GR

<INFO@PSALIDI-MAROUSSI.GR>

ΠΡΟΣ : ΔΗΜΟ ΑΜΑΡΟΥΣΙΟΥ

1.ΔΗΜΑΡΧΟ κ.ΠΑΤΟΥΛΗ

2.ΔΗΜΟΤΙΚΗ ΕΠΙΧΕΙΡΗΣΗ ΚΥΚΛΟΦΟΡΙΑΣ

κ.ΖΗΚΟ – ΠΡΟΕΔΡΟ ΤΗΣ ΔΗΜΟΤΙΚΗΣ ΕΠΙΧΕΙΡΗΣΗΣ ΚΥΚΛΟΦΟΡΙΑΣ

24/9/2013

#### ΑΝΑΘΕΩΡΗΣΗ ΚΥΚΛΟΦΟΡΙΑΚΗΣ ΜΕΛΕΤΗΣ ΓΙΑ ΤΟ ΨΑΛΙΔΙ

#### Το Διοικητικό συμβούλιο του συλλόγου μας λαμβάνοντας υπόψη τα μέχρι σήμερα δεδομένα σε σχέση με το κυκλοφοριακό στη γειτονιά μας, καθώς και τη βούληση των κατοίκων, αποφάσισε να ζητήσει την αναθεώρηση της κυκλοφοριακής μελέτης που εφαρμόστηκε από 10/07/2009 στην περιοχή «ΨΑΛΙΔΙ» (Ψαλίδι –Πέλικα)- σύμφωνα με τη μελέτη του Πανεπιστημίου Πατρών που είχε ψηφιστεί από το Δημοτικό Συμβούλιο.

#### Αναλυτικότερα τα σημερινά δεδομένα είναι τα εξής:

#### Έχουν διανοιχτεί οι αδιάνοικτοι δρόμοι του Ψαλιδίου όπως η οδός Χαλκιδικής (αναμένουμε την ασφαλτόστρωσή της) και σύμφωνα με τη δέσμευση της Δημοτικής Αρχής –τόσο προς το Διοικητικό Συμβούλιο, όσο και προς τους κατοίκους- αναμένουμε άμεσα τη διάνοιξη της οδού Λακωνίας και τη διευθέτηση του ρέματος της οδού Κυρίλλου, ώστε να δοθούν και αυτές στην κυκλοφορία.

#### Δεδομένου ότι τα παραπάνω έργα έχουν ήδη δρομολογηθεί από την Δημοτική Αρχή, η αναθεωρημένη μελέτη θα πρέπει να τα θεωρήσει ως ολοκληρωμένα, και να λάβει και πάλι υπόψη τις βασικές παραμέτρους για την προστασία της γειτονιάς όπως:

1. Αποτροπή της διαμπερούς κυκλοφορίας, των αυτοκινήτων που έχουν κατεύθυνση από και προς τις υπερτοπικές δραστηριότητες, μέσα από τους δρόμους της γειτονιάς που είναι δρόμοι τοπικής κυκλοφορίας.
2. Υλοποίηση των κατάλληλων τεχνικών έργων -μικρού κόστους- τα οποία ζητάμε από το 2009 για να εμποδίζεται η αντικανονική προς την σήμανση κίνηση των οχημάτων και ταυτόχρονα θα κάνει ασφαλή την κίνηση οχημάτων και πεζών.

Αυτό είναι πολύ βασικό δεδομένου ότι μέχρι σήμερα έχουν γίνει πάρα πολλά τροχαία στη γειτονιά εξαιτίας κυρίως της παραβίασης της σήμανσης.

Υπενθυμίζουμε ότι ορισμένοι δρόμοι (Αιγαίου, Ψαρών, τμήμα της Πέλικα Β.παράδρομος) έχουν χαρακτηριστεί από το Δημοτικό Συμβούλιο (2009) ήπιας κυκλοφορίας και όχι μόνον δεν έχει γίνει κανένα έργο που να υλοποιεί αυτή την απόφαση, αλλά δεν έχει τοποθετηθεί ούτε ένα σήμα χαρακτηρισμού των δρόμων, ώστε να υπάρχει τουλάχιστον ιδιαίτερη προσοχή από τους οδηγούς.

3.Τέλος η αναθεωρημένη μελέτη θα πρέπει

- να εξαλείψει δυσλειτουργίες που εμφανίζει η ισχύουσα ,
- να υπάρχει ίση -κατά το δυνατόν- κατανομή της κίνησης σε όλους τους δρόμους μετά τη διάνοιξη και των προαναφερθέντων.
- να λάβει υπόψην της το υπ΄αρ. 3040/28-7-2010 πόρισμα των Επιθεωρητών Περιβάλλοντος.

Τελικός στόχος είναι το Ψαλίδι να μετατραπεί σε γειτονιά ήπιων δραστηριοτήτων (περιπάτου, ποδήλατου, παιχνιδιού κλπ), διότι τα χαρακτηριστικά της συντείνουν στη δημιουργία ενός τέτοιου οικισμού (χαμηλός συντελεστής δόμησης, δρόμοι τοπικής κυκλοφορίας κλπ) και είναι κάποια αντιστάθμιση για την υποβάθμιση που έχει δεχτεί τα τελευταία χρόνια από τις υπερτοπικές χρήσεις.

Αναμένουμε και είμαστε στη διάθεσή σας για κάθε συνεργασία που αφορά στην αναθεώρηση της κυκλοφοριακής μελέτης.

ΤΟ ΔΙΟΙΚΗΤΙΚΟ ΣΥΜΒΟΥΛΙΟ
