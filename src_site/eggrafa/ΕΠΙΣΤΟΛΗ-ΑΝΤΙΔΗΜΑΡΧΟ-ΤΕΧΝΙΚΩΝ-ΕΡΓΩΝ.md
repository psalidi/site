---
title: ΕΠΙΣΤΟΛΗ ΑΝΤΙΔΗΜΑΡΧΟ ΤΕΧΝΙΚΩΝ ΕΡΓΩΝ
description: ΕΠΙΣΤΟΛΗ ΑΝΤΙΔΗΜΑΡΧΟ ΤΕΧΝΙΚΩΝ ΕΡΓΩΝ
tags:
  - eggrafa
date: 2015-11-27T06:24:38+00:00
layout: layouts/drastiriotites.njk

---

<!-- excerpt -->

## (σχετικά με τα έργα που έχουμε ζητήσει για το Ψαλίδι)

**ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ**

**ΣΥΛΛΟΓΟΣ ΨΑΛΙΔΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**www.psalidi-maroussi.gr**

**info@psalidi-maroussi.gr**

**Προς: Aντιδήμαρχο Τεχνικών Έργων**

**κ.Ν.Πέππα**

**Κοινοποίηση**

**Δήμαρχο Αμαρουσίου**

**κ.Γ.Πατούλη**

**31/1/2011**

Σε συνέχεια της συνάντησης που είχαμε για τα επείγοντα θέματα του Ψαλιδίου ,θα θέλαμε να σας ενημερώσουμε εγγράφως για τα έργα που έχουμε ζητήσει να υλοποιήσει ο Δήμος Αμαρουσίου για την περιοχή μας (τεχνικό πρόγραμμα 2010 το οποίο και σας επισυνάπτουμε).

Πιο συγκεκριμένα τα έργα που ζητάμε να υλοποιήσετε κατά προτεραιότητα είναι τα παρακάτω. Η προτεραιότητα που δίνουμε στην υλοποίησή τους έγινε με γνώμονα α) τη σπουδαιότητά τους β) το γεγονός ότι πολλά από αυτά είχαν ενταχθεί σε προηγούμενες εργολαβίες αλλά δεν πραγματοποιήθηκαν γ) το κόστος κατασκευής τους υπερκαλύπτεται από το ποσό που αναλογεί στο Ψαλίδι από την εργολαβία «Υλοποίηση πράξης εφαρμογής στις περιοχές Ψαλιδίου-Αγ.Θωμά», προϋπολογισμού 1.200.000,00€.

**1**.**Διαπλάτυνση ανά διαστήματα των πεζοδρομίων στους δρόμους Αιγαίου ,Ψαρών** (έχουν χαρακτηρισθεί ήπιας κυκλοφορίας δρόμοι σύμφωνα με την από 1/12/2009 απόφαση του Δημοτικού Συμβουλίου).

**2**.**Στένεμα των άκρων των οδών Αιγαίου και Ψαρών** για να αποτρέπεται η παραβίαση των σημάτων κυκλοφορίας και άρα η παράνομη κίνηση των αυτοκινήτων αντίθετα προς το ρεύμα κυκλοφορίας.

Σημειώστε ότι εξαιτίας της μη τήρησης των σημάτων οδικής κυκλοφορίας στο Ψαλίδι ,η οποία τείνει να γίνει συστηματική, έχουμε μεγάλη αύξηση των τροχαίων ατυχημάτων ,σε πολλά από τα οποία έχει εμπλακεί και το λεωφορείο της Δημοτικής Συγκοινωνίας και υπάρχει πολύ μεγάλος κίνδυνος για την ασφάλεια πεζών και οδηγών.

Πρέπει να σημειώσουμε ότι σε συνάντηση με τον αρμόδιο αντιδήμαρχο τον Σεπτέμβριο, υπήρξε σαφής δέσμευση για την κατασκευή αυτή πριν από τις εκλογές.

**3.Κατασκευή πεζοδρομίων στην οδό Πέλικα** α) από Φθιώτιδος μέχρι Ψαρών (είναι χαρακτηρισμένη ήπιας κυκλοφορίας σύμφωνα με την από 1/12/2009 απόφαση του Δημοτικού Συμβουλίου) β) από Κύμης μέχρι Αίαντος.

Αξίζει να σημειωθεί ότι για τα πεζοδρόμια της Πέλικα, παρότι είναι αυτονόητη η ανάγκη κατασκευής τους, διότι αφορά σημεία της γειτονιάς που έχουν κατοικηθεί από εικοσαετίας και πλέον, είχαμε προεκλογικά την υπόσχεση ότι θα κατασκευαστούν παράλληλα με τη διάνοιξη της Φθιώτιδος, αυτό δεν έγινε.

4.**Διάνοιξη ,ασφαλτόστρωση και διαμόρφωση πεζοδρομίων των οδών**

**-** Ομορφοκλησιάς

\- Λακωνίας(σκαλάκια) από Χαλκιδικής μέχρι Β.Παράδρομο

-Χαλκιδικής από Λακωνίας μέχρι Νερατζιωτίσσης

-Γυθείου

Η διαμόρφωση της οδού Ομορφοκλησιάς έχει ενταχθεί τουλάχιστον σε δύο προηγούμενες εργολαβίες, χωρίς όμως να έχει γίνει το παραμικρό έργο στην οδό αυτή, προφανώς διότι τέθηκαν διαφορετικές προτεραιότητες από το Δήμο για λόγους που δεν γνωρίζουμε. Το ίδιο συμβαίνει και με τη διάνοιξη της οδού Λακωνίας προς τον Βόρειο Παράδρομο, η οποία θα έπρεπε να έχει ολοκληρωθεί, σύμφωνα με όσα μας είχαν πει οι αρμόδιοι, πριν από τις εκλογές, αλλά παραμένει κλειστή με σκαλάκια.

Επίσης για την οδό Γυθείου ( η διάνοιξη αφορά λίγα μέτρα) έχουμε λάβει κατά καιρούς υποσχέσεις ότι «ανοίγει στις επόμενες μέρες»

Η διάνοιξη της οδού Χαλκιδικής ξεκίνησε αλλά έχει σταματήσει πάλι για λόγους που δεν γνωρίζουμε.

5.**Ολοκλήρωση της διάνοιξης της οδού Κυρίλλου** ,ώστε να είναι δυνατή η διέλευση (σχετικό έγγραφό μας προς την Τεχνική Υπηρεσία Α.Π.002309/13.1.2011).

6.**Κατασκευή του Β.Παράδρομου ήπιας κυκλοφορίας** (σύμφωνα με την 494/20.10.2010 απόφαση του Δημοτικού Συμβουλίου).

7.**Διαμόρφωση-ασφαλτόστρωση ανωνύμου οδού στο Άνω Ψαλίδι που είναι κάθετος στην οδό Ομορφοκλησιάς και βγαίνει στην Κύμης.**

Συμπληρωματικά αναφέρουμε ότι υπάρχει το **πόρισμα των Επιθεωρητών Περιβάλλοντος** με αρ.πρωτ.3040/28.7.2010,το οποίο έχει κοινοποιηθεί και στο Δήμο (Γραφείο Δημάρχου), το οποίο τεκμηριώνει την επιβάρυνση της περιοχής του Ψαλιδίου από τις υπερτοπικές χρήσεις και την αναγκαιότητα λήψης μέτρων προστασίας των κατοίκων.

Συνημ.1.Τεχνικό πρόγραμμα 2010

2.Επιστολή προς το Τμήμα Κυκλοφορίας του Δήμου

ΓΙΑ ΤΟ ΔΣ

Η ΠΡΟΕΔΡΟΣ Η ΓΡΑΜΜΑΤΕΑΣ

Β.ΤΖΙΤΖΙΚΟΠΟΥΛΟΥ Γ.ΣΚΟΡΔΙΛΗ
