---
title: ΚΥΚΛΟΦΟΡΙΑΚΟ
description: ΚΥΚΛΟΦΟΡΙΑΚΟ
tags: eggrafa
date: 2015-12-15T06:16:53+00:00
layout: layouts/drastiriotites.njk

---

ΑΠΑΝΤΗΣΗ ΣΕ ΑΡΘΡΟ ΤΗΣ ΕΦΗΜΕΡΙΔΑΣ ΑΜΑΡΥΣΙΑ

<!-- excerpt -->

**_ΕΞΩΡΑΙΣΤΙΚΟΣ ΠΟΛΙΤΙΣΤΙΚΟΣ_**

**_ΣΥΛΛΟΓΟΣ ΨΑΛΙΔΙΟΥ_**

**«’H ΣΤΡΑΒΟΣ ΕΙΝΑΙ Ο ΓΙΑΛΟΣ ‘Η ΣΤΡΑΒΑ ΑΡΜΕΝΙΖΟΥΜΕ»**

**ΓΙΑ το δημοσίευμα της εφημερίδας ‘ΑΜΑΡΥΣΙΑ’ της 16/03/2010 με τίτλο ‘TO ΨΑΛΙΔΙ ΕΧΕΙ ΓΙΝΕΙ ΓΚΕΤΟ’**

\***\*ΑΛΗΘΕΙΑ 1η** **: Κανένας δρόμος του Ψαλιδίου δεν είναι ‘κλειστός’. Όλοι οι δρόμοι είναι ανοικτοί. Ο οποιοσδήποτε μπορεί να κυκλοφορήσει ακολουθώντας τα σήματα .Μάλλον όταν ζητούν κάποιοι να ανοιχτούν οι δρόμοι του Ψαλιδίου, εννοούν να έχουν την κατεύθυνση που τους εξυπηρετεί.\*\***

**ΑΛΗΘΕΙΑ 2η:** **Το Ψαλίδι έχει δύο Παιδικούς Σταθμούς, ένα Λύκειο, ένα ΙΕΚ και το Ανοικτό Πανεπιστήμιο για όσους ισχυρίζονται ότι δεν θέλουμε σχολείο. Υπεύθυνοι για την ανέγερση των σχολείων δεν είναι οι Ψαλιδιώτες αλλά ο Οργανισμός Σχολικών Κτιρίων στον οποίο μπορούν να απευθυνθούν.**

**ΑΛΗΘΕΙΑ 3η:** **Τα ερυθρόλευκα εμπόδια τοποθετήθηκαν στην αρχή της εφαρμογής της κυκλοφοριακής μελέτης για να αποτρέψουν τις παραβάσεις στο αντίθετο ρεύμα και για την ασφαλή προσαρμογή των οδηγών στις νέες ρυθμίσεις και όχι για να κλείσουν δρόμους. Γι’ αυτό και απομακρύνθηκαν μετά από ένα χρονικό διάστημα προσαρμογής. Έτσι όμως οι παραβάσεις πολλαπλασιάστηκαν. Αυτό που καταλαβαίνουμε από το συγκεκριμένο άρθρο ,είναι ότι δεν φταίνε οι παραβάτες αλλά τα σήματα οδικής κυκλοφορίας (!!!!!).**

**ΑΛΗΘΕΙΑ 4η:** **Το Ψαλίδι ανήκει στο Δήμο Αμαρουσίου , ο οποίος είναι και ο μόνος αρμόδιος για τη ρύθμιση της κυκλοφορίας στη γειτονιά όπως προβλέπει και ο νόμος. Σύμφωνα λοιπόν με τις αποφάσεις του Δημ.Συμβουλίου από 10/7/2009 έχει προχωρήσει σε μερική εφαρμογή κυκλοφοριακής μελέτης που στόχο έχει ΑΚΡΙΒΩΣ ΤΗΝ ΑΠΟΤΡΟΠΗ ΤΗΣ ΔΙΑΜΠΕΡΟΥΣ ΚΥΚΛΟΦΟΡΙΑΣ μέσα από τον οικισμό για όσους κατευθύνονται από και προς τις υπερτοπικές χρήσεις,οι οποίες εγκαταστάθηκαν στην περιοχή ΧΩΡΙΣ ΜΕΛΕΤΕΣ ΠΕΡΙΒΑΛΛΟΝΤΙΚΩΝ ΕΠΙΠΤΩΣΕΩΝ.**

**ΑΛΗΘΕΙΑ 5η** **: Το λεωφορείο της Πεύκης περνά μέσα από το Ψαλίδι (για την εξυπηρέτηση των δημοτών της προς το σταθμό Νερατζιώτισσα) και πολλές φορές παραβιάζει τα σήματα οδικής κυκλοφορίας.**

**Το πρόβλημα λοιπόν δεν είναι οι κλειστοί δρόμοι , διότι δεν υπάρχουν τέτοιοι. Το πρόβλημα για την Πεύκη είναι ότι θέλει να μπαίνει και να βγαίνει από το Ψαλίδι ,όπως την εξυπηρετεί, αδιαφορώντας για τους ανθρώπους που ζουν στο Ψαλίδι, οι οποίοι δέχονται όλο το κυκλοφοριακό φορτίο.**

**Από την άλλη πλευρά η Πεύκη ,πολύ νωρίς ,έκλεισε τους δρόμους της για να προστατεύσει τους Δημότες της τόσο από τη λειτουργία της Αττικής Οδoύ όσο και από το Υπερτοπικό κέντρο, σπρώχνοντας με- σκανδαλώδη αδιαφορία- την κυκλοφορία που της αναλογεί,έξω από τα όριά της.**

**Διαβάζοντας λοιπόν τις απόψεις ωρισμένων κατοίκων της Πεύκης δεν μπορούμε παρά να αναρωτηθούμε : Καλά είναι δυνατόν γείτονες που πρώτοι κατάλαβαν πώς θα εξελισσόταν η περιοχή και έκλεισαν τους δρόμους τους με πάσης φύσεως υλικά ,να έρχονται τώρα και να μιλούν για γκέτο στο Ψαλίδι που δέχεται την κυκλοφορία όχι μόνο της Πεύκης αλλά και όλης της Ελλάδας ΚΑΙ ΔΕΝ ΕΧΕΙ ΚΛΕΙΣΕΙ ΟΥΤΕ ΕΝΑ ΔΡΟΜΟ??? Ας σκεφτούν λίγο και τους άλλους πέρα από την αυλή τους με πιο ανοιχτό μυαλό, περισσότερη αντικειμενικότητα και κοινωνική συναντίληψη!!!**
