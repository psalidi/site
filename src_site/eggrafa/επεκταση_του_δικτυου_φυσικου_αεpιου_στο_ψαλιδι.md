---
title: ΕΠΕΚΤΑΣΗ ΤΟΥ ΔΙΚΤΥΟΥ ΦΥΣΙΚΟΥ ΑΕΡΙΟΥ ΣΤΟ ΨΑΛΙΔΙ
layout: layouts/eggrafa.njk
tags:
  - eggrafa
date: 2020-05-29T11:51:00.000Z
image: /assets/uploads/images/fysikoaerio.jpg
description: ΦΥΣΙΚΟ ΑΕΡΙΟ
---
Όπως γνωρίζετε, ο Σύλλογός μας έχει αναλάβει πρωτοβουλία για την επέκταση του δικτύου φυσικού αερίου σε όλο το Ψαλίδι. 

Στο πλαίσιο αυτό, έχουμε συγκεντρώσει υπογραφές όσων ενδιαφέρονται (κατ' αρχήν) να συνδεθούν με το δίκτυο αερίου, όταν επεκταθεί. 

Το Δ.Σ. έχει έρθει, αρκετές φορές, σε επικοινωνία, με την Εταιρία Αερίου Αττικής, καθώς και  με τον Δήμο Αμαρουσίου, από τον οποίο έχουμε ζητήσει τη **χρηματοδοτική υποστήριξη του έργου.**

Από πλευράς του Δήμου, **έχουμε τη διαβεβαίωση του Δημάρχου, κ. Αμπατζόγλου, ότι το Ψαλίδι θα είναι από τις πρώτες περιοχές που θα επεκταθεί το δίκτυο αερίου.**

Η όλη προσπάθεια αντιμετώπισε, όπως ήταν φυσικό, καθυστερήσεις, λόγω της έκτακτης κατάστασης της πανδημίας. 

Αμέσως μετά την εξομάλυνση της κατάστασης, ο Σύλλογος επανέφερε το ζήτημα προς τον κ. Δήμαρχο και έτσι έχει δρομολογηθεί μια κοινή συνάντηση, Δήμου Εταιρίας και Συλλόγου, προκειμένου να συζητηθούν όλες οι παράμετροι του έργου.

Ήδη, έχει πραγματοποιηθεί μια πρώτη συνάντηση με τον Αντιδήμαρχο κ. Ρώττα (ο οποίος χειρίζεται την υπόθεση, από πλευράς του Δήμου) και τ**ην ερχόμενη εβδομάδα θα πραγματοποιηθεί και η κοινή συνάντηση με την Εταιρία**.

Επειδή, όπως ενημερωθήκαμε,  αίτημα για σύνδεση με το αέριο, έχει υποβληθεί και από άλλες περιοχές του Αμαρουσίου, το Δ.Σ. εκτιμά ότι **είναι απαραίτητο να ενισχύσουμε τη διαπραγματευτική μας θέση**, εμπλουτίζοντας, στον μέγιστο δυνατόν βαθμό, τον κατάλογο ενδαφερομένων να συνδεθούν με το αέριο. Εξ άλλου, ο κατάλογος αυτός, θα  παίξει σημαντικό ρόλο, στην προτεραιότητα των δρόμων, από τους οποίους που θα αρχίσει το έργο της επέκτασης.

Για το λόγο αυτό, **σας καλούμε,** όσοι δεν έχετε εκδηλώσει ακόμη ενδιαφέρον (δεν έχετε, δηλαδή, εγγραφεί στην κατάσταση ενδιαφερομένων), να το κάνετε άμεσα και να ενημερώσετε τυχόν γείτονές μας, οι οποίοι, ως μη  μέλη του Συλλόγου, δεν έχουν, ενδεχομένως, ενημερωθεί για την πρωτοβουλία μας. 

Με λίγα λόγια, όσοι περισσότεροι εμφανιστούμε ως πιθανοί πελάτες της Εταιρίας, τόσο περισσότερες πιθανότητες έχουμε να αρχίσει άμεσα το έργο επέκτασης του δικτύου, στο Ψαλίδι.

Διευκρινίζεται ότι, η κατ' αρχήν εκδήλωση του ενδιαφέροντος,  δεν αποτελεί δέσμευση.

Όσοι επιθυμείτε να εγγραφείτε στη λίστα ενδιαφερομένων, παρακαλούμε να επικοινωνήσετε, το συντομότερο,  με τον Πρόεδρο του Συλλόγου, κ. **Κώστα Σολδάτο (τηλ. 6948577369  Email: [ksoldatos@gmail.com](mailto:ksoldatos@gmail.com))** για να δηλώσετε τα στοιχεία σας (**ονοματεπώνυμο** - **διεύθυνση κατοικίας** - **τηλέφωνο**  -  **αριθμό τετραγωνικών μέτρων του ακινήτου**).

Σας ευχαριστούμε για τη στήριξή σας προς τον Σύλλογο.

Το Δ.Σ.
