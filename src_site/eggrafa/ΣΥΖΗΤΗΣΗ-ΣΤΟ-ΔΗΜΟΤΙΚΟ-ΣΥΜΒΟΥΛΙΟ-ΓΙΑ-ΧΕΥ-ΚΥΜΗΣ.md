---
title: ΣΥΖΗΤΗΣΗ ΣΤΟ ΔΗΜΟΤΙΚΟ ΣΥΜΒΟΥΛΙΟ ΓΙΑ ΧΕΥ ΚΥΜΗΣ
description: ΣΥΖΗΤΗΣΗ ΣΤΟ ΔΗΜΟΤΙΚΟ ΣΥΜΒΟΥΛΙΟ ΓΙΑ ΧΕΥ ΚΥΜΗΣ
tags: eggrafa
date: 2016-02-11T08:24:20+00:00
layout: layouts/dimosieymata.njk
---
Παρέμβση του μέλους του Συλλόγου μας Κου Κωστούλη αναφορικά με την δόμηση του ΧΕΥ ΚΥΜΗΣ.

**Οι θέσεις που παρουσιάστηκαν από τον Κο Κωστούλη εκφράζουν απόλυτα το Σύλλογό μας.**

Και εμείς με τις από 06/2014, 02/2015 και 01/2016 επιστολές που έχουμε καταθέσει στην Δημοτική αρχή ζητούμε να διασφαλισθεί ο δημόσιος χαρακτήρας της έκτασης του ΧΕΥ ΚΥΜΗΣ, και να αξιοποιηθεί από τον Δήμο μας για την δημιουργία κοινωφελών χώρων που τόσο πολύ έχει ανάγκη η γειτονιά μας.
<!-- excerpt -->
# 11/02/2016

#  

# Ηλεκτρονικό έντυπο «Enypografa.gr»

#  

# «Τρέχουμε» μόνοι μας για τους ΧΕΥ του Αμαρουσίου

Το θέμα των ΧΕΥ (Χώροι Εγκατάστασης Υποστήριξης) στο Μαρούσι και αυξημένη πιθανότητα αυτοί να χαθούν για την πόλη, αφού βρίσκονται ένα βήμα πριν των πώλησή τους από το ΤΑΙΠΕΔ (Ταμείο Αξιοποίησης Ιδιωτικής Περιουσίας του Δημοσίου Α.Ε.) απασχόλησε εκ νέου το Δημοτικό Συμβούλιο Αμαρουσίου στη συνεδρίαση της Τρίτης 9 Φεβρουαρίου 2016.

##### «Αν έχετε σχέδιο, είμαστε στο πλευρό σας»

Η αρχή έγινε κατά τη διάρκεια της Ώρας του Δημότη, με την παρέμβαση του κατοίκου Ψαλιδίου, **Άρη Κωστούλη**, ο οποίος αναφέρθηκε στα περίπου 7 στρέμματα του ΧΕΥ Νο5 «ΚΥΜΗ», για το οποίο -όπως υποστήριξε- *«υπάρχει έντονο επιχειρηματικό ενδιαφέρον».*

Πρόσθεσε δε ότι για τη συγκεκριμένη έκταση, σύμφωνα με πληροφορίες, *«οι αρμόδιοι κινούν γρήγορα τις διαδικασίες καθορισμού χρήσεων γης και όρων δόμησης Πολεοδομικού Κέντρου, δηλαδή με υπέρτερες χρήσεις γης και δραματική αύξηση του Συντελεστή Δόμησης».*

Ο κ. Άρ. Κωστούλης, επικαλούμενος τη δυσμενή εξέλιξη με την υπόθεση του «ΧΕΥ Νερατζιώτισσα» (***[Ενότητα: Στο ίδιο πολεοδομικό έργο θεατές στο Μαρούσι – VIDEO](http://enypografa.gr/%CE%B5%CE%BD%CF%8C%CF%84%CE%B7%CF%84%CE%B1-%CF%83%CF%84%CE%BF-%CE%AF%CE%B4%CE%B9%CE%BF-%CF%80%CE%BF%CE%BB%CE%B5%CE%BF%CE%B4%CE%BF%CE%BC%CE%B9%CE%BA%CF%8C-%CE%AD%CF%81%CE%B3%CE%BF-%CE%B8%CE%B5%CE%B1/)***), δήλωσε ότι οι κάτοικοι στο Ψαλίδι είναι πρόθυμοι να συνδράμουν και να ενισχύσουν τις προσπάθειες της διοίκησης του Δήμου σε ό,τι αφορά τη διάσωση του «ΧΕΥ ΚΥΜΗ», από τη στιγμή που η διοίκηση διαθέτει συγκεκριμένο σχέδιο δράσης.

*\[Διαβάστε την πλήρη* ***[Παρέμβαση για τον ΧΕΥ Νο5 «ΚΥΜΗ»](http://enypografa.gr/wp-content/uploads/2016/02/XEYKimis.docx)****\]*

##### Κατερίνα Ψάλτη: «Δυστύχημα που δεν πρωτοστατεί η δημοτική Αρχή»

Από την πλευρά της μείζονος μειοψηφίας, η δημοτική σύμβουλος **Κατερίνα Ψάλτη** ενημέρωσε το Σώμα για τις κινήσεις της παράταξής της σχετικά με την εμπόδιση πώλησης του «ΧΕΥ ΝΕΡΑΤΖΙΩΤΙΣΣΑ», αλλά και άφησε αιχμές για τη μέχρι σήμερα στάση της δημοτικής Αρχής.

Ειδικότερα, η κα Κ. Ψάλτη, αφού ανέφερε ότι το Μαρούσι κινδυνεύει από *«λαίλαπα νέων πολεοδομικών προβλημάτων»* εξαιτίας των ΧΕΥ, πληροφόρησε το Δημοτικό Συμβούλιο ότι η Ενότητα Ανατροπή και Έργο για το Μαρούσι κατέθεσε αίτηση ακύρωσης αφ’ ενός κατά της έκδοσης άδειας οικοδόμησης του πολυώροφου κτηρίου στον «ΧΕΥ ΝΕΡΑΤΖΙΩΤΙΣΣΑ» κι αφ’ ετέρου κατά της υπουργικής «απόφασης Ταγαρά» *(σ.σ.: πρώην αν. υπουργός Περιβάλλοντος &amp; Κλιματικής Αλλαγής)* και των συνακόλουθων και συναφών αποφάσεων βάσει των οποίων εκδόθηκε η προαναφερόμενη άδεια. Μία άδεια που, όπως τόνισε η δημοτική σύμβουλος, ήταν «λάθος» που εκδόθηκε αναρμοδίως από την Υπηρεσία Δόμησης του Δήμου Αμαρουσίου.

Η κα Κ. Ψάλτη είπε, επίσης, ότι αρωγοί στην προετοιμασία της κατάθεσης της αίτησης ακύρωσης, στα στενά χρονικά περιθώρια που υπάρχουν πλέον, στάθηκαν δημότες με εξειδικευμένες γνώσεις κι ένας τοπικός περιβαλλοντικός σύλλογος, ενώ *«απουσίαζε»* η δημοτική Αρχή. Χαρακτηριστικές ήταν οι φράσεις που χρησιμοποίησε: *«Ήταν δυστύχημα που δεν ήταν όλος ο Δήμος στην προσπάθεια αυτή. Ήταν δυστύχημα που η δημοτική Αρχή, παρά τις δεσμεύσεις της, δεν πρωτοστάτησε στην πρωτοβουλία μας. Και είναι δυστύχημα ότι δεν έρχεται αυτή τη στιγμή να συνδράμει, με όλες τις δυνάμεις της, όπου μπορεί».*

Ολοκληρώνοντας την παρέμβασή της, η δημοτική σύμβουλος είπε ότι η παράταξή της, σεβόμενη τις δικές της δεσμεύσεις, θα αγωνιστεί τόσο για να σταματήσει το έργο που βρίσκεται σε εξέλιξη στον «ΧΕΥ ΝΕΡΑΤΖΙΩΤΙΣΣΑ», το οποίο -όπως τόνισε, η Ενότητα θεωρεί ως *«παράνομο»*– όσο και για να αποτρέψει ανάλογες εξελίξεις στους υπόλοιπους δύο ΧΕΥ στον Δήμο Αμαρουσίου.

##### Νώντας Γαρδέλης: «Ας μην βιάζονται κάποιοι…»

Από την πλευρά της διοίκησης, απουσιάζοντος του δημάρχου **Γιώργου Πατούλη**, σύντομη παρέμβαση έκανε ο πρόεδρος του Σώματος, ο οποίος περιορίστηκε να σχολιάσει τις «αιχμές» της μείζονος για τη στάση του Δήμου. Ο κ. **Νώντας Γαρδέλης** είπε ότι κάθε παράταξη διατηρεί το δικαίωμα της προσφυγής σε κάθε αρμόδιο όργανο κατά των σχεδιασμών στους ΧΕΥ και δεν πρέπει κάποιοι *«να βιάζονται να προκαταλάβουν τις εξελίξεις».*

*«Καλώς κάνατε κι ενημερώσατε το Σώμα για τις πρωτοβουλίες σας, αλλά περιμένετε και τις δράσεις της διοίκησης»,* είπε απευθυνόμενος στους δημοτικούς συμβούλους της μείζονος μειοψηφίας.
