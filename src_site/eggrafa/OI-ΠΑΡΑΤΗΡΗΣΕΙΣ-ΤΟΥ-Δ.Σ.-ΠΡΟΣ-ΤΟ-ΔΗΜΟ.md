---
title: OI ΠΑΡΑΤΗΡΗΣΕΙΣ ΤΟΥ Δ.Σ. ΠΡΟΣ ΤΟ ΔΗΜΟ
description: OI ΠΑΡΑΤΗΡΗΣΕΙΣ ΤΟΥ Δ.Σ. ΠΡΟΣ ΤΟ ΔΗΜΟ
tags:
  - eggrafa
date: 2015-12-15T06:12:12+00:00
layout: layouts/drastiriotites.njk
---

## ΓΙΑ ΤΙΣ ΚΥΚΛΟΦΟΡΙΑΚΕΣ ΡΥΘΜΙΣΕΙΣ ΠΟΥ ΙΣΧΥΟΥΝ ΑΠΟ 10/07/2009 ΣΤΗΝ ΠΕΡΙΟΧΗ ΜΑΣ(12/10/2009)

<!-- excerpt -->

**ΕΞΩΡΑΪΣΤΙΚΟΣ –ΠΟΛΙΤΙΣΤΙΚΟΣ ΣΥΛΛΟΓΟΣ ΨΑΛΙΔΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**Προς**

**1.Δήμαρχο κ.Πατούλη 2.Αντιδήμαρχο κ.Γαρδέλη**

**3.Πρόεδρο Κυκλοφορίας**

**κ.Ζήκο**

**07/10/2009**

Ο Δήμος Αμαρουσίου από 10/07/2009 εφάρμοσε κυκλοφοριακές ρυθμίσεις στην περιοχή ‘ΨΑΛΙΔΙ΄ (Ψαλίδι –Πέλικα) σύμφωνα με τη μελέτη του Πανεπιστημίου Πατρών , συμφωνήθηκε να εφαρμοστεί η μελέτη που εκπονήθηκε το 2007 και αφού εφαρμοστεί για 2 μήνες ανάλογα με την εμπειρία που θα προκύψει να γίνουν μόνιμες οι κυκλοφοριακές ρυθμίσεις και οι διαμορφώσεις των δρόμων.

Ξεκινώντας από τις βασικές αρχές μας για την επίλυση του κυκλοφοριακού που είναι:

1.αποτροπή της παράγωγης-διαμπερούς κυκλοφορίας μέσα από τη γειτονιά και τους δρόμους της που είναι δρόμοι τοπικής κυκλοφορίας

2.δημιουργία ενός δικτύου δρόμων ήπιας κυκλοφορίας ,που θα είναι απωθητικό για διαμπερή κυκλοφορία και ταυτόχρονα θα κάνει αρμονική τη συνύπαρξη πεζών και αυτοκινήτων και θα ταιριάζει με την περιοχή μας που είναι αμιγούς κατοικίας με χαμηλά σπίτια

διαπιστώσαμε τα εξής:

1.Η βασική αιτία της διαμπερούς κυκλοφορίας είναι η γέφυρα Αιγαίου.Σύμφωνα με τη μελέτη έγινε μονοδρόμηση ,η οποία αποτρέπει σε κάποιο βαθμό τη κίνηση μέσω της γέφυρας προς τις υπερτοπικές χρήσεις ,αλλά δεν αποτρέπει τους οδηγούς να φθάνουν μέχρι εκεί και να χρησιμοποιούν-αφού έχουν ήδη μπει μέσα στον οικισμό-όλους τους δρόμους του Ψαλιδίου για δωρεάν πάρκινγκ του MALL και του Υπουργείου Παιδείας.

Εξάλλου ένας μεγάλος αριθμός οδηγών εξακολουθεί να παραβιάζει τη σήμανση και να περνά απέναντι (μέχρι και ο πρώην Υφυπουργός Παιδείας).

Επίσης η μονοδρόμηση δεν βοήθησε καθόλου στη μείωση της κυκλοφορίας προς τον Β.Παράδρομο που βρίσκεται δίπλα στον οικισμό,με αποτέλεσμα σε ώρες αιχμής ο Β.Παράδρομος από την Αιγαίου και κάτω να είναι ένας δρόμος με συνεχή ροή αυτοκινήτων.

Για μας η μόνη αποτελεσματική λύση είναι η πεζοδρόμηση της γέφυρας,η οποία και την περιοχή θα ανακουφίσει οριστικά και θα δημιουργηθεί μία ενιαία διαδρομή αποκλειστικά για πεζούς από τον οικισμό προς το ΟΑΚΑ και τον περιβάλλοντα χώρο της ΣΕΛΕΤΕ.

Και άλλωστε στην περιοχή του Αμαρουσίου δεν έχει γίνει κανένα έργο κάλυψης της Αττικής οδού ,οπότε αυτό θα ήταν κάτι έστω μικρό και εύκολο ,που θα βοηθούσε όμως σημαντικά την περιοχή.

Μέχρι να γίνει η πεζοδρόμηση της γέφυρας πρέπει οπωσδήποτε άμεσα να γίνει διαπλάτυνση του πεζοδρομίου από την πλευρά του οικισμού ,έτσι ώστε να αποτραπεί η παραβίαση της μονοδρόμησης.

2.Eίναι αναγκαίος ο επανασχεδιασμός των δρόμων της γειτονιάς έτσι που να περιορίζεται υποχρεωτικά η ταχύτητα των αυτοκινήτων και η παραβίαση των σημάτων ,δηλαδή διαπλάτυνση των πεζοδρομίων στην είσοδο των δρόμων ή και σε όλο το μήκος τους και **μετατροπή του οδικού δικτύου της γειτονιάς σε ένα δίκτυο δρόμων ήπιας κυκλοφορίας.**

Tα πλαστικά εμπόδια που έχουν τοποθετηθεί δοκιμαστικά πρέπει να αντικαστασθούν επειγόντως με μόνιμα στοιχεία ,δηλαδή κράσπεδα μέχρι να γίνουν οι δρόμοι ήπιας κυκλοφορίας.

Η μέχρι τώρα χρήση τους έχει ακυρωθεί διότι έχουν ‘διαλυθεί’ ,βρίσκονται διασκορπισμένα σε όλο το Ψαλίδι και συνεχώς τα μετακινούν και τα καταστρέφουν,παρά τις προσπάθειες των κατοίκων να τα τακτοποιούν καθημερινά.

Τα σημεία που γίνονται οι μεγαλύτερες παραβιάσεις των σημάτων είναι Βύρωνος-Αιγαίου, Β.Παράδρομος-Αιγαίου,γέφυρα Αιγαίου,Β.Παράδρομος-Πέλικα, Ρέας-Χάλκης,Αιγαίου-Πέλικα,Εγνατίας-Ρίτσου,Εγνατίας-Αιγαίου και σε όλους τους δρόμους που είχαν τοποθετηθεί τα πλαστικά εμπόδια.

3.Σίγουρα είναι απαραίτητη η εύρεση λύσης για είσοδο από το Β.Παράδρομο (όχι μόνο η οδός Ρέας),η οποία σημειώστε ότι στο τελευταίο τμήμα της προς τον Β.Παράδρομο είναι λανθασμένα διπλής κυκλοφορίας.

Η διάνοιξη των παράνομα κλειστών δρόμων του Δήμου Πεύκης και Ηρακλείου είναι πολύ βασική -όπως και σεις επισημαίνετε-για την ανακούφιση του Ψαλιδίου και επιτέλους θα αναλάβει και ο κάθε Δήμος την κίνηση που του αναλογεί.

Επισημαίνουμε ότι χωρίς να έχουμε ερωτηθεί το λεωφορείο της Πεύκης ξεκινά από το σταθμό Νερατζιώτισσα,στρίβει στην οδό Πέλικα παραβιάζοντας το σήμα και καταλήγει στο φανάρι της οδού Ψαρών και μάλιστα χωρίς να υπάρχει στάση σε όλο αυτό το μήκος της διαδρομής.

4.Μέχρι την οριστική διαμόρφωση του δρόμων , είναι αναγκαία η συστηματική καθημερινή αστυνόμευση ,την οποία μέχρι στιγμής δεν έχουμε δει.

5.Η διάνοιξη της οδού Φθιώτιδος,Εγνατίας και Λακωνίας σε όλο τους το μήκος είναι επίσης απαραίτητη , αλλά μέχρι να γίνει αυτό,πρέπει να γίνει σήμανση στα νέα τμήματα(Εγνατίας από Ρίτσου μέχρι Λακωνίας,Λακωνίας από Εγνατίας πρός Λάσκαρη,Εγνατίας και Ομορφοκκλησιάς-Σπάρτης) για να υπάρχει ομαλή ροή στην κίνηση.

6.Η σήμανση με STOP να γίνει σε όλους τους κάθετους προς την οδό Πέλικα και την οδό Εγνατίας και να είναι εμφανής (κλάδεμα δένδρων που την κρύβουν ,τα stop από την Πέλικα να μεταφερθούν στην οδό Κυρίλλου,να προστεθεί στην οδό Λάσκαρη-Κυρίλλου ,Εγνατίας-Ομορφοκκλησιάς).

7.Να κλείσει μόνιμα το τελευταίο τμήμα της Πέλικα που είναι πεζόδρομος ,όπως προβλέπει και η μελέτη(σήμερα έχουν εξαφανιστεί και τα πλαστικά εμπόδια που είχαν τοποθετηθεί)

8.Να γίνει διόρθωση της στροφής(με μείωση του πεζοδρομίου) Εγνατίας και Ομορφοκκλησιάς για να είναι δυνατή η στροφή των αυτοκινήτων που έρχονται από Σπάρτης(ούτε το λεωφορείο μπορεί να στρίψει και κάνει μια παράκαμψη δίπλα από ένα μικρό σπίτι)

9.Για την οδό Κω πρέπει να γίνει σωστή σήμανση(ενώ από Ναούσης επιτρέπεται η κάθοδος,δεν επιτρέπεται η στροφή από την οδό Βύρωνος )

10.To Mall να πιεστεί να επιτρέψει τη δωρεάν στάθμευση όπως κάνουν και άλλα εμπορικά κέντρα στο Μαρούσι,να βάλει πινακίδες σε όλους τους περιμετρικούς δρόμους (Λ.Κηφισίας,Λ.Κύμης,Αρτέμιδος) ,διότι έχουν αντικατασταθεί από πινακίδες του GOLDEN HALL και να λειτουργήσει την έξοδο της οδού Αρτέμιδος κανονικά και όχι σαν έξοδο κινδύνου.

Η διάνοιξη όλων των αδιάνοιχτων δρόμων του Ψαλιδίου,η διαπλάτυνση των πεζοδρομίων ,η αστυνόμευση,η ενημέρωση κατοίκων και διερχομένων για τις κυκλοφοριακές αλλαγές είναι τα στοιχεία που θα βοηθήσουν στην πραγματοποίηση του στόχου : να γίνει το Ψαλίδι μια γειτονιά βιώσιμη με αύξηση του πράσινου ,περιορισμό του όγκου της διαμπερούς κυκλοφορίας , απομάκρυνση χρήσεων που επιβαρύνουν την υγεία των κατοίκων(π.χ.κεραία ΟΤΕ),αύξηση των κοινόχρηστων χώρων,προστασία των πεζών και μετατροπή όλου του οικισμού σε περιοχή ήπιων δραστηριοτήτων (περιπάτου, ποδήλατου, παιχνιδιού, παραμονής και βέβαια πρωτίστως κατοικίας).Υπάρχουν Δήμοι στην Αττική που το έχουν καταφέρει.Μπορούμε και μεις να το καταφέρουμε.

**ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
