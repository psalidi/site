---
title: ΒΙΟΚΛΙΜΑΤΙΚΗ ΑΝΑΠΛΑΣΗ ΓΕΙΤΟΝΙΩΝ ΔΗΜΟΥ
description: ΒΙΟΚΛΙΜΑΤΙΚΗ ΑΝΑΠΛΑΣΗ ΓΕΙΤΟΝΙΩΝ ΔΗΜΟΥ
tags: eggrafa
date: 2015-11-30T07:45:30+00:00
layout: layouts/drastiriotites.njk
tags:
  - "Αρχείο"
---

ΓΙΑΤΙ ΤΟ ΠΟΛΥΠΑΘΟ ΨΑΛΙΔΙ ΔΕΝ ΣΥΜΠΕΡΙΛΑΜΒΑΝΕΤΑΙ

<!-- excerpt -->

ΕΞΩΡΑΪΣΤΙΚΟΣ ΠΟΛΙΤΙΣΤΙΚΟΣ ΣΥΛΛΟΓΟΣ

ΨΑΛΙΔΙΟΥ ΑΜΑΡΟΥΣΙΟΥ

WWW.PSALIDI-MAROUSSI.GR

<INFO@PSALIDI-MAROUSSI.GR>

ΠΡΟΣ : **ΔΗΜΟ ΑΜΑΡΟΥΣΙΟΥ**

1.ΔΗΜΑΡΧΟ κ.ΠΑΤΟΥΛΗ

2.ΕΠΙΤΡΟΠΗ ΠΟΙΟΤΗΤΑΣ ΖΩΗΣ 11/11/2013

**ΒΙΟΚΛΙΜΑΤΙΚΗ ΑΝΑΒΑΘΜΙΣΗ ΓΕΙΤΟΝΙΩΝ**

**ΤΟΥ ΔΗΜΟΥ ΑΜΑΡΟΥΣΙΟΥ**

#### Με αφορμή την υπ΄αριθ.196/31.10.2013 απόφαση του Δημοτικού Συμβουλίου που αφορά τη βιοκλιματική αναβάθμιση γειτονιών του Αμαρουσίου μέσω του Ταμείου Συνοχής θα θέλαμε να σας επισημάνουμε τα εξής:

#### H βιοκλιματική ανάπλαση των γειτονιών Αγίου Θωμά, Παραδείσου και Πολύδροσου, βρίσκεται στη σωστή κατεύθυνση ανάπτυξης της πόλης μας. θα θέλαμε όμως να γνωρίζουμε το λόγο για τον οποίο δεν εντάχθηκε και το Ψαλίδι σε αυτήν την πράγματι πολύ καλή εξέλιξη ( πληρούσαν τα κριτήρια επιλογής και δρόμοι του Ψαλιδίου).

#### To Ψαλίδι-όπως δεν έχουμε κουραστεί να λέμε- από το 2005 έχει υποστεί βίαιη υποβάθμιση εξ αιτίας των υπερτοπικών χρήσεων, που έγιναν κατά παρέκκλιση της ισχύουσας πολεοδομικής νομοθεσίας. Η υποβάθμιση αυτή επιβεβαιώνεται με τον καλύτερο τρόπο με την 3040/2010 Έκθεση των Επιθεωρητών Περιβάλλοντος, με την οποία καλείται η Πολιτεία να αποκαταστήσει με έργα το περιβάλλον της γειτονιάς μας. Η ένταξη του Ψαλιδίου σε ένα τέτοιο έργο θα ήταν στην παραπάνω κατεύθυνση . Η βέβαιη αξιοποίηση του ακινήτου του Υπουργείου Παιδείας και του περιβάλλοντος χώρου από το ΤΑΥΠΕΔ ( συμπεριλαμβανομένης της αλλαγής χρήσης γης) θα επιφέρει το τελειωτικό χτύπημα για την περιοχή μας.

#### Η γειτονιά μας όχι μόνον δεν έχει συμπεριληφθεί σε κανένα μεγάλο αναπτυξιακό έργο που θα είχε ως σκοπό την αντιστάθμιση της περιβαλλοντικής υποβάθμισης που έχει υποστεί, αλλά και όσα έργα έγιναν προέκυψαν ως μικρά τμήματα άλλων εργολαβιών μετά από τις μεγάλες πιέσεις μας προς το Δήμο και αφορούσαν διανοίξεις αδιάνοιχτων δρόμων και κάποια πεζοδρόμια. Σημειώστε ότι ο Σύλλογος από το Νοέμβριο του 2008 έχει καταθέσει συγκεκριμένες προτάσεις στο Δήμο για τη βελτίωση της ποιότητας της ζωής των κατοίκων.

#### Ενώ το Δημοτικό Συμβούλιο έχει χαρακτηρίσει με αποφάσεις του ως ήπιας κυκλοφορίας 4 δρόμους του Ψαλιδίου από το 2009 (απόφ.569/1.12.2009 και 494/2010),όχι μόνον δεν έχει γίνει κανένα έργο που θα υλοποιούσε τις αποφάσεις αυτές,αλλά ούτε μία πινακίδα που να ΄δείχνει΄ότι οι δρόμοι είναι ήπιας κυκλοφορίας δεν έχει τοποθεατηθεί.Είναι επίσης βέβαιο ότι καμμία κυκλοφοριακή μελέτη δεν μπορεί να εφαρμοστεί σωστά,αν δεν υπάρχουν και τα κατάλληλα τεχνικά έργα που θα την υποστηρίζουν.

#### Ζητάμε να ξεκινήσετε στο άμεσο μέλλον τη διαδικασία ένταξης και της γειτονιάς του Ψαλιδίου σε οποιοδήποτε έργο ανάπλασης δεδομένου ότι το όραμά μας για το Ψαλίδι,αλλά και δικό σας-σύμφωνα με δηλώσεις του κ. Δημάρχου- είναι το Ψαλίδι να είναι μια περιοχή ήπιων δραστηριοτήτων ως ένα αντιστάθμισμα για τις δυσμενείς επιπτώσεις που δέχεται από τις υπερτοπικές χρήσεις.

ΤΟ ΔΙΟΙΚΗΤΙΚΟ ΣΥΜΒΟΥΛΙΟ
