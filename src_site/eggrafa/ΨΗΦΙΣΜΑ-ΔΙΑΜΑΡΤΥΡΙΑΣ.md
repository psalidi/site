---
title: ΨΗΦΙΣΜΑ ΔΙΑΜΑΡΤΥΡΙΑΣ
description: ΨΗΦΙΣΜΑ ΔΙΑΜΑΡΤΥΡΙΑΣ
tags: eggrafa
date: 2015-12-07T10:46:48+00:00
layout: layouts/drastiriotites.njk
tags:
  - "Αρχείο"
---

OTE ACADEMY

<!-- excerpt -->

**ΨΗΦΙΣΜΑ ΔΙΑΜΑΡΤΥΡΙΑΣ**

#### ΤΗΣ ΓΕΝΙΚΗΣ ΣΥΝΕΛΕΥΣΗΣ ΤΩΝ ΜΕΛΩΝ ΤΗΣ 13-06-2010

## ΓΙΑ ΤΗΝ ΛΕΙΤΟΥΡΓΙΑ ΤΟΥ ΙΕΚ ΚΑΙ ΤΟΥ ΑΝΟΙΧΤΟΥ ΠΑΝΕΠΙΣΤΗΜΙΟΥ

####

Η Γενική Συνέλευση των μελών του Συλλόγου που συνεδρίασε την 13-06-2010, αφού ενημερώθηκε για την εξόφθαλμη παράνομη λειτουργία Ανοιχτού Πανεπιστημίου και ΙΕΚ στο Ψαλίδι Αμαρουσίου (Πολεοδομική Ενότητα 4 του Δήμου Αμαρουσίου), η οποία είναι περιοχή αμιγούς κατοικίας, στις χρήσεις γης της οποίας δεν είναι επιτρεπτή ούτε η λειτουργία κτιρίων τριτοβάθμιας εκπαίδευσης ούτε η λειτουργία κτιρίων ΙΕΚ (Π.Δ. της 23-2/6-3-1987, ΦΕΚ 166/Δ, ΦΕΚ 1326/Δ/7-10-1993 περί ΓΠΣ Δήμου Αμαρουσίου, Ν. 1650/1986, ΦΕΚ 160/Α, Κ.Υ.Α 44242/2361/17-4-1989, ΦΕΚ 380/Β), αποφασίζει ομόφωνα τα εξής :

1)Κρίνει ότι (α) η λειτουργία Ανοιχτού Πανεπιστημίου, στο επί της οδού Σπάρτης κτίριο του Εκπαιδευτικού Κέντρου του ΟΤΕ (το οποίο από το έτος 2005 έχει μετατραπεί παρανόμως σε Ακαδημία ΟΤΕ) και (β) η λειτουργία Δημόσιου ΙΕΚ στο επί της οδού Πέλικα κτίριο του 3ου Γ.Ε.Λυκείου Αμαρουσίου, είναι εξόφθαλμα παράνομες (ως σαφέστατα αντικείμενες στις θεσμοθετημένες χρήσεις γης για την αμιγούς κατοικίας συνοικία μας) και υποβαθμίζουν τους όρους διαβίωσης των κατοίκων του Ψαλιδίου.

2\) Δηλώνει την αποφασιστικότητα και αγωνιστικότητα των μελών και των κατοίκων του Ψαλιδίου, για ανάπτυξη κάθε πρόσφορης δράσης (διεκδικητικού, αγωνιστικού αλλά και νομικού χαρακτήρα), προκειμένου να παύσει άμεσα η αυθαιρεσία και εφαρμοστεί η ισχύουσα νομοθεσία για τις χρήσεις γης της συνοικίας μας.

3\) Θεωρεί ότι η διασφάλιση της νομιμότητας, είναι καθήκον κάθε αρμόδιας αρχής. Εν προκειμένω και επειδή παρά τις επανειλημμένες οχλήσεις μας δεν «ιδρώνει το αυτί» οποιουδήποτε εμπλεκόμενου αρμόδιου φορέα, **καλούμε πλέον την Πολεοδομική Υπηρεσία του Δήμου Αμαρουσίου, να ενεργήσει, χωρίς καμία απολύτως χρονοτριβή, τα νόμιμα, όπως αυτά ορίζονται από την πιο πάνω αναφερόμενη Κ.Υ.Α. (δηλαδή διενέργεια αυτοψίας και σφράγιση των κτιρίων στα οποία έγινε αλλαγή των θεσμοθετημένων χρήσεων γης), προκειμένου να τηρηθεί η νομοθεσία των Ελληνικού Κράτους.**

4\) Εκφράζει την ομόθυμη βούληση των μελών και κατοίκων να μην επιτρέψουν την λειτουργία Ανοιχτού Πανεπιστημίου και ΙΕΚ στο Ψαλίδι Αμαρουσίου, από τη νέα Ακαδημαϊκή και Σχολική χρονιά. Προς το σκοπό αυτό δίνει σαφή εντολή στο Δ.Σ., όπως, σε περίπτωση μη έγκαιρης διασφάλισης του καθολικής αποδοχής στόχου, της άμεσης παύσης λειτουργίας του Ανοιχτού Πανεπιστημίου και του ΙΕΚ αφενός αναπτύξει κάθε θεμιτή διεκδικητική δράση (π.χ. αγωνιστικές κινητοποιήσεις των κατοίκων κ.ά.) και αφετέρου ασκήσει κάθε ένδικο μέσο (π.χ. υποβολή μηνυτήριας αναφοράς στον κ. Εισαγγελέα Πλημ/κών Αθηνών για παράβαση καθήκοντος κ.λ.π., άσκηση αγωγής για την υποβάθμιση των όρων διαβίωσης μας κ.λ.π.), έτσι ώστε τελικά, το απόλυτα αυτονόητο, δηλαδή η νομιμότητα, να τηρηθεί.

5\) Το παρόν (α) να δημοσιοποιηθεί ευρύτατα στον έντυπο και ηλεκτρονικό τύπο (β) να γνωστοποιηθεί, με απόδειξη, σ’όλες τις αρμόδιες Αρχές, Υπηρεσίες και φορείς, ήτοι (αα) στον κ.Δήμαρχο Αμαρουσίου, (αβ) στην Πολεοδομική Υπηρεσία του Δήμου Αμαρουσίου, (αγ)στον κ.Διευθυντή του ΙΕΚ, (αδ)στον ΟΤΕ ,(αε) στο Υπουργείο Παιδείας – Δ/νσεις Τριτοβάθμιας Εκπαίδευσης, και ΙΕΚ (αστ) στον Οργανισμό Επαγγελματικής Εκπαίδευσης και Κατάρτισης (Ο.Ε.Ε.Κ.) και (αζ) στο Συνήγορο του Πολίτη.

Με εντολή της Γενικής Συνέλευσης
