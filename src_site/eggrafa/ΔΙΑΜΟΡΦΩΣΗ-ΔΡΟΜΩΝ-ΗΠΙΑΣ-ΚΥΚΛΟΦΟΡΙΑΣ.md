---
title: ΔΙΑΜΟΡΦΩΣΗ ΔΡΟΜΩΝ ΗΠΙΑΣ ΚΥΚΛΟΦΟΡΙΑΣ
description: ΔΙΑΜΟΡΦΩΣΗ ΔΡΟΜΩΝ ΗΠΙΑΣ ΚΥΚΛΟΦΟΡΙΑΣ
tags: eggrafa
date: 2015-03-11T08:01:46+00:00
layout: layouts/drastiriotites.njk

---

ΑΝΑΠΛΑΣΗ ΔΡΟΜΩΝ ΠΟΥ ΕΧΟΥΝ ΧΑΡΑΚΤΗΡΙΣΘΕΙ Ως ΗΠΙΑΣ ΚΥΚΛΟΦΟΡΙΑΣ

<!-- excerpt -->

ΕΞΩΡΑΪΣΤΙΚΟΣ – EKΠΟΛΙΤΙΣΤΙΚΟΣ ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ ‘ΖΩΟΔΟΧΟΣ ΠΗΓΗ’ ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2 **www.psalidi-maroussi.gr info@psalidi-maroussi.gr** **09-03-2015**

ΠΡΟΣ : **ΔΗΜΟ ΑΜΑΡΟΥΣΙΟΥ**

Υπόψη Δημάρχου Κου Πατούλη.

**ΘΕΜΑ :** **Διαμόρφωση δρόμων ήπιας κυκλοφορίας.**

Κύριε Δήμαρχε,

Στην συνάντηση που είχαμε στα Γραφεία σας την Δευτέρα 16/02/2015 μεταξύ άλλων σας θέσαμε και το θέμα της διαμόρφωσης των δρόμων που έχουν χαρακτηρισθεί με παλαιότερες αποφάσεις του Δημοτικού Συμβουλίου ως δρόμοι ήπιας κυκλοφορίας ( Βόρειος παράδρομος Αττικής οδού, Αιγαίου, Πέλικα, Ψαρών).

Η απάντηση που λάβαμε δεν μας ικανοποίησε, ήταν αόριστη και παρέπεμπε το θέμα εις το απώτερο μέλλον.

Σημειώνουμε ότι η ανάπλαση των δρόμων αυτών, θα ανακουφίσει τους κατοίκους της περιοχής που έχουν επιβαρυνθεί υπέρμετρα, δεδομένου ότι χρησιμοποιούνται από χιλιάδες οδηγούς είτε για διέλευση είτε ως θέσεις πάρκινγκ για την μετάβασή τους στα μεγάλα υπερτοπικά κέντρα που παρανόμως έχουν εγκατασταθεί στην περιοχή μας.

Αναμένουμε να κάνετε πράξη την προσωπική σας δέσμευση που πολλές φορές μας έχει δοθεί και έχει καταγραφεί σε παλαιότερες Αποφάσεις Δημοτικών Συμβουλίων, για τον οφειλόμενο σχεδιασμό της Δημοτικής Αρχής να συμβάλει, με συγκεκριμένες δράσεις, στην ανάπλαση της περιοχής και ειδικότερα στην ανάπλαση των προαναφερόμενων δρόμων ήπιας κυκλοφορίας.

**ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
