---
title: ΧΡΗΣΕΙΣ ΓΗΣ
description: ΧΡΗΣΕΙΣ ΓΗΣ
tags:
  - eggrafa
date: 2015-11-25T05:57:25+00:00
layout: layouts/drastiriotites.njk

---

ΘΕΣΕΙΣ ΔΣ ΕΠΙ ΤΩΝ ΠΡΟΤΑΣΕΩΝ ΑΝΑΘΕΩΡΗΣΗΣ ΧΡΗΣΕΩΝ ΓΗΣ ΔΗΜΟΥ

<!-- excerpt -->

# Η ΘΕΣΗ ΤΟΥ Δ.Σ. ΓΙΑ ΤΙΣ ΔΙΑΝΟΙΞΕΙΣ ΤΩΝ ΔΡΟΜΩΝ

## 2/12/2008

**EΞΩΡΑΪΣΤΙΚΟΣ-ΠΟΛΙΤΙΣΤΙΚΟΣ**

**ΣΥΛΛΟΓΟΣ ΑΜΑΡΟΥΣΙΟΥ**

**¨ΖΩΟΔΟΧΟΣ ΠΗΓΗ¨**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**ΠΡΟΣ ΤΟ ΔΗΜΟ ΑΜΑΡΟΥΣΙΟΥ**

**1.ΔΗΜΑΡΧΟ κ.ΠΑΤΟΥΛΗ**

**2.ΑΝΤΙΔΗΜΑΡΧΟΥΣ**

**κ.ΜΑΡΑΓΚΑΚΗ**

**κ.ΓΑΡΔΕΛΗ**

**κ.ΣΤΑΘΟΥΛΗ**

**κ.ΖΗΚΟ**

**κ.ΠΟΥΛΟΠΟΥΛΟ**

**3.ΠΡΟΕΔΡΟ ΔΗΜ.ΣΥΜΒΟΥΛΙΟΥ**

**κα ΧΑΛΙΩΤΗ**

Μαρούσι, 2/12/2008

Μετά από συνάντηση στις 19/11/2008 στα γραφεία του Συλλόγου μας με τους

κ.κ. Aντιδημάρχους και την Πρόεδρο κα Χαλιώτη για ενημέρωση σχετικά με τα θέματα που απασχολούν την περιοχή μας και συζήτηση επί των προτάσεων προστασίας της ,σάς γνωρίζουμε τα εξής.

Ο κ.Μαραγκάκης με την υπ΄αριθ.72563/21.11.2008 απαντητική επιστολή του αναφέρει διανοίξεις οδών με ποσό άνω των 2.350.000 € που εξασφάλισε ο Δήμος .

Εμείς θεωρούμε σημαντικό το ότι εξασφαλίστηκε το ποσό αυτό αλλά αυτό το ποσό θα πρέπει να διατεθεί με βάση τις ανάγκες της περιοχής κατά προτεραιότητα και με στόχο την ανακούφισή της σε πρώτη φάση από το μείζον πρόβλημα που είναι το κυκλοφοριακό,κάτι που δεν διαφαίνεται στην επιστολή.

Σύμφωνα λοιπόν με την κυκλοφοριακή μελέτη οι δρόμοι που θα κατασκευαστούν-διανοιχθούν (σε όλο το μήκος) πρώτα πρέπει να είναι οι Εγνατίας, Λακωνίας, Φθιώτιδος, Κυρίλλου.

Στη συνέχεια και με στόχο πάντα τη λύση του κυκλοφοριακού προβλήματος πρέπει να γίνουν ήπιας κυκλοφορίας (με διαπλάτυνση των πεζοδρομίων) οι δρόμοι με το μεγαλύτερο κυκλοφοριακό φορτίο δηλαδή Πέλικα,Αιγαίου,Ψαρών,Β.Παράδρομος .

Ταυτόχρονα να γίνουν τα έργα στενέματος των εξόδων αυτών των οδών

Αμέσως μετά να εφαρμοστούν οι κυκλοφοριακές ρυθμίσεις και να αξιολογηθεί η αποτελεσματικότητά τους.

Στη συνέχεια να γίνουν όλες οι διανοίξεις που απομένουν (Γυθείου,Χαράς,Λάσκαρη.Αίαντος κλπ )-όπως τις περιγράφουμε στην πρότασή μας για το τεχνικό πρόγραμμα- και η διαμόρφωση πεζοδρομίων με κράσπεδα σε όλα τα τμήματα των δρόμων που δεν υπάρχουν,έτσι ώστε να γίνει δυνατή και η φύτευση σύμφωνα με τη μελέτη του Δήμου για την ενίσχυση του πρασίνου στην περιοχή.

Για μας η απάντηση του κ.Μαραγκάκη είναι ασαφής και χωρίς σχέδιο-σύμφωνα με τις επείγουσες ανάγκες της περιοχής μας- διότι παρουσιάζει τους δρόμους που θα διανοιχτούν με προτεραιότητες που δεν προκύπτουν ούτε από δική μας πρόταση,αλλά ούτε και από την κυκλοφοριακή μελέτη.Αναφέρει δρόμους ήσσονος σημασίας σε σχέση με το κυκλοφοριακό πρόβλημα ,δρόμους που λειτουργούν ήδη καλά,κάνει αόριστη αναφορά (κλπ) στη δεύτερη εργολαβία , δεν αναφέρει καθόλου δρόμους που η διάνοιξή τους είναι κρίσιμη και δεν αναφέρει πότε θα υλοποιηθεί το έργο από το πρόγραμμα ‘ΘΗΣΕΑΣ’ .

Μετά από αυτά και επειδή δυστυχώς οι προβλέψεις του Συλλόγου μας -και όχι μόνο- για τη συνεχώς επιδεινούμενη κατάσταση στο ‘Ψαλίδι’ επιβεβαιώθηκαν μετά την έναρξη λειτουργίας και του GOLDEN HALL ο Σύλλογός μας αποφάσισε να προτείνει μία λύση ουσιαστική για το ‘Ψαλίδι’ η οποία και την περιοχή θα ανακουφίσει άμεσα και τη Δημοτική Αρχή θα βοηθήσει να κάνει καλύτερο οικονομικό και χρονικό προγραμματισμό των έργων.

Η λύση είναι το κλείσιμο της γέφυρας Αιγαίου προσωρινά μέχρι να υλοποιηθούν τα έργα που θα μπορέσουν να στηρίξουν τις νέες κυκλοφοριακές ρυθμίσεις δεδομένης της διαφαινόμενης οικονομικής δυσκολίας του Δήμου και της μεγάλου εκτιμώμενου χρόνου υλοποίησής τους(αν κρίνουμε και από την πρόοδο του έργου στην οδό Ρέας). Ζητάμε λοιπόν τη στήριξη του Δήμου στο κλείσιμο της γέφυρας και παρέμβαση προς την Πολιτεία έτσι ώστε το παραβατικό MALL και οι άλλες υπερτοπικές και νέες εμπορικές χρήσεις να εξυπηρετούνται απέναντι από το Ψαλίδι και να μην αφήσουν μια περιοχή αμιγούς κατοικίας απροστάτευτη .Εκτιμούμε ότι αυτή η λύση θα βοηθούσε στην κατεύθυνση να πάρουν μέτρα οι υπερτοπικές χρήσεις για να διευθετήσουν τόσο το θέμα του parking των αυτοκινήτων των επισκεπτών τους,όσο και το άνοιγμα από την έξοδο της οδού Αρτέμιδος και της ΑΣΠΑΙΤΕ.

Επίσης ζητάμε και επιθυμούμε κοινή δράση με το Δήμο στο θέμα της διεκδίκησης αντισταθμιστικών ποσών από τη Διοίκηση του MALL για ολοκλήρωση των έργων στην περιοχή.
