---
title: H ΘΕΣΗ ΤΟΥ Δ.Σ. ΓΙΑ ΤΟ ΚΥΚΛΟΦΟΡΙΑΚΟ
description: H ΘΕΣΗ ΤΟΥ Δ.Σ. ΓΙΑ ΤΟ ΚΥΚΛΟΦΟΡΙΑΚΟ
date: 2015-12-15T06:08:33+00:00
layout: layouts/drastiriotites.njk
tags:
  - "Αρχείο"
---

## ΥΠΑΡΧΕΙ ΛΥΣΗ ΓΙΑ ΟΡΙΣΤΙΚΗ ΔΙΕΥΘΕΤΗΣΗ ΤΟΥ ΚΥΚΛΟΦΟΡΙΑΚΟΥ ΠΡΟΒΛΗΜΑΤΟΣ 10/09/2009

<!-- excerpt -->

**ΕΞΩΡΑΪΣΤΙΚΟΣ –ΠΟΛΙΤΙΣΤΙΚΟΣ ΣΥΛΛΟΓΟΣ ΨΑΛΙΔΙΟΥ**

**«ΖΩΟΔΟΧΟΣ ΠΗΓΗ»**

**ΧΑΛΚΙΔΙΚΗΣ 17 &amp; ΖΩΟΔΟΧΟΥ ΠΗΓΗΣ 2**

**info@psalidi-maroussi.gr**

**Α Ν Α Κ Ο Ι Ν Ω Σ Η**

#### Το νέο Διοικητικό Συμβούλιο του Συλλόγου που εξελέγη στις 22/06/2008 ανέδειξε το κυκλοφοριακό σαν το μεγαλύτερο πρόβλημα που χρειαζόταν άμεσα επίλυση, γιατί η περιοχή από το 2004 είχε άδικα επιβαρυνθεί και υποβαθμιστεί περιβαλλοντικά από τη λειτουργία κυρίως του «MALL», του Υπουργείου Παιδείας και του σταθμού «Νερατζιώτισσα» , χωρίς να έχει ληφθεί κανένα μέτρο προστασίας της περιοχής.

#### Ο Δήμος Αμαρουσίου από 10/07/2009 εφάρμοσε κυκλοφοριακές ρυθμίσεις στην περιοχή «ΨΑΛΙΔΙ» (Ψαλίδι –Πέλικα) σύμφωνα με τη μελέτη του Πανεπιστημίου Πατρών που είχε ψηφιστεί από το Δημοτικό Συμβούλιο.

### **Βασικές αρχές για την επίλυση του κυκλοφοριακού σύμφωνα με το ΔΣ του Συλλόγου μας είναι:**

### 1. **Αποτροπή της διαμπερούς κυκλοφορίας** ,_των αυτοκινήτων που έχουν κατεύθυνση από και προς τις υπερτοπικές δραστηριότητες , μέσα από τους δρόμους της γειτονιάς που είναι δρόμοι τοπικής κυκλοφορίας._

### 2. Δημιουργία ενός δικτύου δρόμων ήπιας κυκλοφορίας , _που θα αποθαρρύνει την διαμπερή κυκλοφορία και ταυτόχρονα θα κάνει αρμονική τη συνύπαρξη πεζών και αυτοκινήτων και θα εξασφαλίζει συνθήκες ζωής που ταιριάζουν με την περιοχή μας που είναι αμιγούς κατοικίας με χαμηλά σπίτια._

### Με βάση αυτές τις αρχές η οριστική διευθέτηση του προβλήματος είναι:

### 1.Η χρησιμοποίηση των περιμετρικών δρόμων (_Λ.Κηφισίας,, Λ.Κύμης,, Αρτέμιδος) για την κυκλοφορία των αυτοκινήτων που κινούνται από και προς τις υπερτοπικές δραστηριότητες και οι οποίοι είναι σχεδιασμένοι για υπερτοπική κυκλοφορία με την κατάλληλη σήμανση που θα οδηγούν σε αυτές._

### 2.Η κατασκευή του δικτύου δρόμων ήπιας κυκλοφορίας _με διαπλάτυνση των πεζοδρομίων_

### 3. Διαπλάτυνση του πεζοδρομίου της γέφυρας της οδού Αιγαίου _για να αποτραπεί η παραβίαση της μονοδρόμησης και να δοθεί περισσότερος χώρος στους πεζούς που κινούνται προς τις υπερτοπικές δραστηριότητες ,προς την ΣΕΛΕΤΕ και τις εγκαταστάσεις του ΟΑΚΑ, με τελικό στόχο να προχωρήσει_ **η πεζοδρόμηση της γέφυρας** _ώστε να γίνει μια ξεχωριστή πρόσβαση στις πιο πάνω χρήσεις αποκλειστικά για πεζούς._

### 4.Η Θεσμοθέτηση ελεγχόμενης στάθμευσης _στους δρόμους που τώρα χρησιμοποιούνται για parking των υπερτοπικών χρήσεων_

### Από την εφαρμογή των παραπάνω, πιθανόν κάποιοι κάτοικοι να χρειάζεται να διανύουν μεγαλύτερη διαδρομή από πριν για τη μετακίνησή τους από και προς τα σπίτια τους.

### Η επιπλέον διαδρομή όμως για τη μικρή γειτονιά μας είναι αμελητέα και το αντάλλαγμα σημαντικότερο και ανεκτίμητο αφού το περιβάλλον της γειτονιάς γίνεται καλύτερο και αναβαθμίζεται η ποιότητα ζωής μας και η αξία του δομημένου περιβάλλοντος.

### Ο τελικός στόχος είναι το Ψαλίδι να μετατραπεί σε γειτονιά βιώσιμη με αύξηση του πράσινου , εξάλειψη της διαμπερούς κυκλοφορίας , απομάκρυνση χρήσεων που επιβαρύνουν την υγεία των κατοίκων(π.χ.κεραία ΟΤΕ), αύξηση των κοινόχρηστων χώρων, και μετατροπή όλου του οικισμού σε περιοχή ήπιων δραστηριοτήτων (περιπάτου, ποδήλατου, παιχνιδιού).

###

#### Υπάρχουν Δήμοι στην Αττική που το έχουν καταφέρει.

#### · Μπορούμε κι εμείς να τα καταφέρουμε.

#### · Μπορούμε όλοι να αλλάξουμε συνήθειες.

#### · Μπορούμε όλοι να ενδιαφερθούμε για το πράσινο στην γειτονιά μας.

#### · Μπορούμε όλοι να βελτιώσουμε την περιοχή που κατοικούμε.

#### _ΑΣ ΠΡΟΣΠΑΘΗΣΟΥΜΕ,ΑΞΙΖΕΙ ΤΟΝ ΚΟΠΟ_

####

#### Στα πλαίσια των προσπαθειών το ΔΣ για την επίτευξη των παραπάνω στόχων ,παρακαλούμε να συμπληρώσετε το επισυναπτόμενο έντυπο και να το στείλετε στα γραφεία του Συλλόγου ή να στείλετε mail στο info@psalidi-maroussi.gr.

####

#### ΤΟ ΔΙΟΙΚΗΤΙΚΟ ΣΥΜΒΟΥΛΙΟ
