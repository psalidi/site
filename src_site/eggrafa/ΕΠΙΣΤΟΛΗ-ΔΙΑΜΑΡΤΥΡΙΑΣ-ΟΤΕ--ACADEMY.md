---
title: ΕΠΙΣΤΟΛΗ ΔΙΑΜΑΡΤΥΡΙΑΣ ΟΤΕ  ACADEMY
description: ΕΠΙΣΤΟΛΗ ΔΙΑΜΑΡΤΥΡΙΑΣ ΟΤΕ  ACADEMY
tags: eggrafa
date: 2015-11-18T05:32:41+00:00
layout: layouts/drastiriotites.njk

---

Διαμαρτυρία για ορισμό από την Δημοτική Αρχή των χώρων της OTE ACADEMY για την βράβευση των αριστούχων μαθητών

<!-- excerpt -->

**ΕΞΩΡΑΪΣΤΙΚΟΣ –** **EK\*\***ΠΟΛΙΤΙΣΤΙΚΟΣ\*\*

**ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

www.psalidi-maroussi.gr

<info@psalidi-maroussi.gr>

11/11/2015

ΠΡΟΣ:

**ΔΗΜΑΡΧΟ ΑΜΑΡΟΥΣΙΟΥ κ.ΠΑΤΟΥΛΗ**

Θέμα: **ΑΝΟΙΧΤΗ ΕΠΙΣΤΟΛΗ ΣΧΕΤΙΚΑ ΜΕ ΤΙΣ ΔΡΑΣΤΗΡΙΟΤΗΤΕΣ ΤΗΣ ΟΤΕ Α\*\***CADEMY\*\* **ΣΤΟ ΨΑΛΙΔΙ ΑΜΑΡΟΥΣΙΟΥ**

Κύριε Δήμαρχε,

Σας έχουμε κάνει, επανειλημμένα γνωστό, με έγγραφά μας, αλλά και κατά τη διάρκεια συναντήσεών μας στο Γραφείο σας, τον προβληματισμό των κατοίκων του Ψαλιδίου σχετικά με την ανεξέλεγκτη και ενδεχομένως παράνομη χρήση των εγκαταστάσεων της ΟΤΕ ΑCADEMY, οι οποίες έχουν μετατραπεί τα τελευταία χρόνια, από εκπαιδευτικό κέντρο των υπαλλήλων του ΟΤΕ, σε Κέντρο Δια Βίου Μάθησης Επιπέδου 2, παρά τον θεσμοθετημένο πολεοδομικό χαρακτήρα της περιοχής ως **ΑΜΙΓΟΥΣ ΚΑΤΟΙΚΙΑΣ**, ο οποίος επιτρέπει μόνο τη λειτουργία σχολείων πρωτοβάθμιας και δευτεροβάθμιας βαθμίδας εκπαίδευσης.

Οι κάτοικοι του Ψαλιδίου, πέραν της γνωστής καθημερινής όχλησης που βιώνουν από τη λειτουργία των υπερτοπικών κέντρων της περιοχής (MALL, Συγκοινωνιακός κόμβος Νερατζιώτισας, Υπουργείο Παιδείας), επιβαρύνονται επιπλέον από την προσέλευση και στάθμευση εκατοντάδων αυτοκινήτων, οι ιδιοκτήτες των οποίων συμμετέχουν στα πάσης φύσεως σεμινάρια, παρουσιάσεις και εκδηλώσεις της επιχείρησης OTE ACADEMY.

Τα μέλη του Διοικητικού Συμβουλίου, εκπροσωπώντας τους κατοίκους του Ψαλιδίου, εκφράζουμε την έντονη δυσφορία μας με την απόφασή σας να διοργανωθεί η βράβευση των επιτυχόντων στην τριτοβάθμια εκπαίδευση μαθητών του Αμαρουσίου, στο αμφιθέατρο της ΟΤΕ Αcademy.

Με τον τρόπο αυτό, θεωρούμε ότι εμμέσως νομιμοποιείται η **αμφιλεγόμενη χρήση** της εν λόγω εγκατάστασης.

Ζητούμε, έστω και την τελευταία στιγμή, να επανεξετάσετε την απόφασή σας και να ορίσετε άλλον χώρο για την διοργάνωση της εν λόγω τελετής, με την οποία βέβαια συμφωνούμε απόλυτα, θεωρώντας την, κατά τα άλλα, αξιέπαινη πρωτοβουλία της Δημοτικής Αρχής.

**Το Διοικητικό Συμβούλιο**
