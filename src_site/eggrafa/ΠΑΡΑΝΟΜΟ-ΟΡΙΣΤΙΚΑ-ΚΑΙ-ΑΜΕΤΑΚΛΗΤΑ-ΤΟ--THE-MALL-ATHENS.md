---
title: ΠΑΡΑΝΟΜΟ ΟΡΙΣΤΙΚΑ ΚΑΙ ΑΜΕΤΑΚΛΗΤΑ ΤΟ  THE MALL ATHENS
description: ΠΑΡΑΝΟΜΟ ΟΡΙΣΤΙΚΑ ΚΑΙ ΑΜΕΤΑΚΛΗΤΑ ΤΟ  THE MALL ATHENS
tags:
  - eggrafa
date: 2015-12-07T10:36:31+00:00
layout: layouts/drastiriotites.njk

---

<!-- excerpt -->

ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ **‘ΖΩΟΔΟΧΟΣΠΗΓΗ’** ΧΑΛΚΙΔΙΚΗΣ17 &amp;ΖΩΟΔ.ΠΗΓΗΣ 2

**Α.Π = 021293/3-4-2014**

**ΠΡΟΣ : ΔΗΜΟ ΑΜΑΡΟΥΣΙΟΥ**

Κο Γ.ΠΑΤΟΥΛΗ – ΔΗΜΑΡΧΟ ΑΜΑΡΟΥΣΙΟΥ

## ΘΕΜΑ : ΠΑΡΑΝΟΜΟ ΟΡΙΣΤΙΚΑ ΚΑΙ ΑΜΕΤΑΚΛΗΤΑ ΤΟ “THE MALL ATHENS”

**ΣΧΕΤ :** 1). Η 376/2014 απόφαση του ΣτΕ.

2). Η 1528/2003 απόφαση του ΣτΕ

3). Η Κοινοτική Οδηγία 85/337/ΕΟΚ.

4). Η με α.π. οικ.3040/28-7-2010 έκθεση μερικού ελέγχου της έκθεσης αυτοψίας

των Επιθεωρητών Περιβάλλοντος του ΥΠΕΚΑ που σας στάλθηκε.

5). H με αριθ. Πρωτ 095502/5-12-2013 επιστολή μας που σας στάλθηκε.

6). Η με αριθ. Πρωτ 095497/5-12-2013 επιστολή μας που σας στάλθηκε.

7). Η με αριθ. Πρωτ 015238/7.3.2014 επιστολή μας που σας στάλθηκε

**03-04-2014**

Αξιότιμε κε Δήμαρχε,

Αναφερόμενοι αποκλειστικά στο παραπάνω θέμα , μετά και την υπ' αριθ. **376/2014** απόφαση του Ανωτάτου Ακυρωτικού Δικαστηρίου του Συμβουλίου της Επικρατείας ( ΣτΕ), το Δ.Σ. του Συλλόγουέκρινε απαραίτητο να σας γνωρίσει σχετικά τα παρακάτω **1.** Η συγκεκριμένη υπόθεση του “Τhe Mall” είναι κοινό μυστικό ότι υπήρξε προϊόν επινόησης βαπτιζόμενο ως «Ολυμπιακό Έργο» , θεμελιώθηκε πριν την έναρξη των Ολυμπιακών Αγώνων (O.A) που τελέστηκαν στη πόλη μας το 2004,ωστόσο η παράνομη κατασκευή του ολοκληρώθηκε **μετά τη λήξη τους(! )**, η δε λειτουργία του εγκαινιάστηκε με λαμπρό τρόπο ένα και κάτι χρόνο μετά , δηλαδή την 25-11-2005 . **2**. Αναφερόμαστε ,ως γνωστό, σε μια καθόλα προσχηματική αναγκαιότητα τάχα για την «άρτια» οργάνωση των Ο.Α , για την οποία “κατασκευάστηκαν” και ψηφίστηκαν νόμοι οι οποίοι στο σύνολό τους ακυρώθηκαν, καταστρατηγήθηκαν και έγιναν «κουρελόχαρτο» σειρά από άρθρα του Ελληνικού Συντάγματος και δεν έγιναν σεβαστές ενδιάμεσες σημαντικές με το θέμα δικαστικές αποφάσεις.

Κ**υρίως όμως** δεν έγινε σεβαστή η ομόφωνη και αμετάκλητη υπ. αριθ 1528/2003 απόφαση της ολομέλειας του (ΣτΕ) -και είναι η μοναδική στα χρονικά ευνομούμενης πολιτείας απόφαση Ανώτατου Δικαστηρίου της χώρας - ούτε από το Ελληνικό Δημόσιο, ούτε όμως και από το Δήμο Αμαρουσίου πού είχε κάθε νόμιμο **λόγο** παρέμβασης στη κατεύθυνση υλοποίησης της παραπάνω απόφασης και όφειλε όχι, απλά και από καθήκον να πρωτοστατήσει , αλλά να υπερασπιστεί στο έπακρο την υγεία και τη ποιότητα ζωής των Δημοτών του αφού , το συγκεκριμένο κτίριο οικοδομήθηκε παράνομα στα διοικητικά του όρια , και

Όλα αυτά για ΕΝΑ και μοναδικό τελικά σκοπό**, να ικανοποιηθούν μεγάλα οικονομικά συμφέροντα σε βάρος όμως της νομιμότητας** , η παραβίαση της οποίας είναι και η βασική αιτία για τη καταστροφική υποβάθμιση του περιβάλλοντος σε βάθος οικοδομικών τετραγώνων στη περιοχή άμεσης επιρροής του παράνομου κτιρίου , όπως είναι η περιοχή **του Ψαλιδίου** και στην οποία προφανώς και εν προκειμένω αναφερόμαστε.

3. **3**. Σας είναι βεβαίως γνωστό ότι η προαναφερθείσα ιστορική απόφαση της Ολομέλειας του ΣτΕ, έκρινε αντισυνταγματικό το Ν. 2947/2001 και την τροποποίησή του από το Ν. 3010/2002 και ακύρωσε την Κ.Υ.Α 16043/12.8.2002 για την ανέγερση του “The Mall” , γιατί οι συγκεκριμένες ρυθμίσεις επέφεραν ανεπίτρεπτη - κατ’ άρθρο 24 παρ. 1 και 2 του Συντάγματος - επιδείνωση του οικιστικού περιβάλλοντος με το αιτιολογικό της διαφοροποίησης **στο δυσμενέστερο** των όρων διαβιώσεως των κατοίκων \_ όπως αυτές είχαν διαμορφωθεί στη συγκεκριμένη περιοχή με το προϊσχύον πολεοδομικό καθεστώς της αμιγούς κατοικίας \_ και με την υπέρμετρη αύξηση σε αυτή τη περιοχή του Συντελεστή Δόμησης( Σ.Δ) , με συνέπεια να αυξάνεται και να υλοποιείται , σε σχέση με το πρότερα θεσμοθετημένο πολεοδομικό καθεστώς , ο αριθμός των δυναμένων να οικοδομηθούν συνολικά στην περιοχή επιφανειών.Πρόσφατο δεαλλά καιτρανταχτό παράδειγμα οικοδόμησης νέων επιφανειών , που επιβεβαιώνει **το ορθό**του αιτιολογικού της απόφασης του ΣτΕ , αποτελεί η πώληση του Χ.Ε.Υ «Νερατζιώτισσα»,( το ΤΑΙΠΕΔ μας “υπόσχεται και συνέχεια στην επίμαχη / ελκυστική περιοχή”) η οποία εντάσσεται στο πλαίσιο της κατ΄εξακολούθηση αλλαγής στο δυσμενέστερο των χρήσεων γης , των όρων δόμησης και διαβίωσης των κατοίκων στην ήδη βεβαρυμμένη περιοχή μας.

**4.**Σας υπενθυμίζουμεακόμη ότι στην περιοχή μας , τροποποιήθηκαν οι ισχύουσες πολεοδομικές ρυθμίσεις και μεταβλήθηκαν θεσπισμένοι όροι δόμησης και χρήσεις ακινήτων, χωρίς όμως οι εισαγόμενες νέες ρυθμίσεις να αποσκοπούν στη βελτίωση των συνθηκών διαβιώσεως των κατοίκων όπου αυτό εν προκειμένω , **αντιβαίνει** στις προστατευτικές του περιβάλλοντος διατάξεις του Συντάγματος.

Το άρθρο 24 του Συντάγματος ορίζει ότι , η προστασία του φυσικού και πολιτιστικού περιβάλλοντος αποτελεί υποχρέωση του Κράτους και, για τη διαφύλαξή του έχει υποχρέωση να λαμβάνει στο πλαίσιο της αρχής της **αειφορίας** ιδιαίτερα προληπτικά ή κατασταλτικά μέτρα, να εξυπηρετείται η λειτουργικότητα και η ανάπτυξη των οικισμών , να εξασφαλίζονται οι καλύτεροι δυνατοί όροι διαβίωσης , η ποιότητα ζωής και η υγεία των κατοίκων , ο σεβασμός στην ανθρώπινη αξιοπρέπεια ,η ασφάλεια, η υγιεινή, η αισθητική αλλά και η λειτουργικότητα των οικισμών. Εμείς πάντως τα ευεργετήματα της \_ κατά το άρθρο 24 του Συντάγματος \_ Κρατικής μέριμνας δεν τα είδαμε να εφαρμόζονται στη περιοχή μας , **τουναντίον μάλιστα!**

Συνεπώς με όλα τα προαναφερόμενα και με την θηριώδη και παράνομη αύξηση του Συντελεστή Δόμησης στο με αριθ. 1 Οικοδομικό Τετράγωνο (Ο.Τ) ( όπου βρίσκεται το TheMall) σε συνδυασμό , με την προσθήκη ιδιαιτέρως οχλούσης χρήσεως μεγάλου μεγέθους **και μάλιστα άσχετης με τους Ο. Α**, συνεπάγονται υπέρμετρα επιβάρυνση τόσο του οικιστικού περιβάλλοντος όσο και των όρων διαβίωσης των κατοίκων της επίδικης περιοχής σε σχέση με τις ευνοϊκότερες ρυθμίσεις του Γ.Π.Σ. αυτής. **5.** Γνωρίζετε επίσης ότι σε αυτό το ιδιότυπο έγκλημα , που έπληξε - σύμφωνα με τη σχετική και κατ αρχήν υπ αριθ 1528/2003απόφαση του ΣτΕ - με ακραίο και βάναυσο τρόπο το περιβαλλοντικό , οικιστικό και πολεοδομικό κεκτημένο της περιοχής , την αλλοίωση της θεσμοθετημένης χρήσης της αμιγούς κατοικίας που συντελέστηκε με τη μεταφορά περιβαλλοντικών αξιών από τα ακίνητα των νόμιμων πολιτών / κατοίκων του Ψαλιδίου στον παράνομο εμπορικό «εταίρο» , **συνέπραξαν** “επαγγελματίες ”με τη τότε δε Διοίκηση του Δήμου Αμαρουσίου σε πρωταγωνιστικό ρόλο στη σύλληψη , αλλά και στη προώθηση υλοποίησης της ιδέας του **«χωριού τύπου»** στο Μαρούσι υπογράφοντας μνημόνια , προγραμματικές συμφωνίες ,που στο τέλος κατέληξαν \_ με τη συνδρομή ανάλογης νομοθεσίας η οποία στο σύνολό της κατέπεσε και κρίθηκε αντισυνταγματική \_ να χαρίσουν ακίνητα που στο σύνολό τους ανήκαν στις **Π.Ε 6 &amp;17** , στις οποίες ,σύμφωνα με το ισχύον Γ.Π.Σ , είχε καθοριστεί ως χρήση γης αυτή της **αμιγούς κατοικίας** και με ιδιαίτερα **χαμηλό** συντελεστή δόμησης . Με αυτό τον “κατά παρέκκλιση” τρόπο **δημιουργήθηκαν** παρανόμως υπεραξίες που ωφέλησαν τους εξ αρχής μεταολυμπιακούς / υπερτοπικούς χρήστες και ζημίωσαν ανεπανόρθωτα τους μόνιμους κατοίκους της περιοχής.

**6.**Επιτρέψτε μας όμως στο σημείο αυτό να σημειώνουμε και τη παθητική στάση και **της σημερινής Διοίκησης** του Δήμου η οποία, στα χρόνια που μεσολάβησαν από την ανάληψη της Διοίκησης του μέχρι την τελευταία απόφαση του ΣτΕ: - παράβλεψε να δει και να κατανοήσει την έκταση της υποβάθμισης του περιβάλλοντος που συντελέστηκε σε βάρος των κατοίκων του Ψαλιδίου

\- δεν έλαβε καμιά απολύτως πρωτοβουλία για την άρση των δυσμενών περιβαλλοντικών επιπτώσεων που δια της βίας και παρανόμως επιβλήθηκαν στους πολίτες / κατοίκους της συγκεκριμένης πολεοδομικής ενότητας - δεν μπόρεσε να διακρίνει τα εξόφθαλμα πραγματικά προβλήματα της - δεν προνόησε – ως είχε καθήκον - στη λήψη μέτρων πρόληψης για τη προστασία της περιοχής

\- αγνόησε επιδεικτικά τα συμπεράσματα της έκθεσης αυτοψίας των Επιθεωρητών Περιβάλλοντος του ΥΠΕΚΑ για τις υφιστάμενες κυκλοφοριακές ρυθμίσεις , που παρανόμως η ίδια η Διοίκηση επέβαλε σε βάρος κυρίως των δημοτών της που κατοικούν κυρίως κατά μήκος του παραπλεύρου οδικού δικτύου της Αττικής Οδού ,διαθέτοντας **( ως μη όφειλε )**για τη διευκόλυνση του “TheMall”οδούς προσπέλασης συγκεκριμένου προορισμού και τοπικής σημασίας με σκοπό την“εξυπηρέτηση” **και μόνο**των 15.000.0000 (σε ετήσια βάση) πελατών του εμπορικού κέντρου , αλλά και των υπόλοιπων υπερτοπικών παράνομων δραστηριοτήτων, - δεν έπραξε ούτε το ελάχιστο προκειμένου να εμποδίσει τη προδιαγεγραμμένη - κατά τη μεθόδευση - περιβαλλοντική κατρακύλα της περιοχής , - **Κυρίως όμως και το σημαντικότερο** δεν φρόντισε , ως όφειλε , να αξιοποιήσει τα συμπεράσματα και τις προσταγές της με αριθ. 1528/2003 απόφασης του ΣτΕ,η οποία επικύρωσε εκτός των άλλων ,την περιβαλλοντική υποβάθμιση που υπέστη η περιοχή και ως εκ τούτου δεν υπερασπίστηκε , ως είχε την αποκλειστική ευθύνη και νομιμοποίηση , τα νόμιμα και αναφαίρετα δικαιώματα των δημοτών της στο Ψαλίδι.

7. **7.** Έναντι όλων αυτών όμως - **που ως μη όφειλε έπραξε και έναντι αυτών που ως όφειλε δεν έπραξε / αδράνησε** - η σημερινή διοίκηση περιορίστηκε μόνο στη διατήρηση του οικονομικού κεκτημένου της προηγούμενης διοίκησης που αφορούσε την σε ετήσια βάση ελκυστική εισπρακτική ωφέλεια (από το The Mall ) σε δημοτικά τέλη .

Επισημαίνουμε δε , ότι η δημοτική αρχή ως είχε το δικαίωμα ουδέποτε έκανε χρήση της διάταξης του Ν. 1828/1989 / άρθρο 25 /παράγραφος 12(14), περί δημοτικών τελών, που παρέχει το δικαίωμα να επιβάλλει δημοτικά τέλη μέχρι και στο εικοσαπλάσιο της πρώτης κατηγορίας δημοτικών τελών, στις μεγάλες κερδοφόρες επιχειρήσεις και, αναφερόμαστε προφανώς στη περίπτωση λειτουργίας ( και μάλιστα παράνομης ) της παραπάνω επιχείρησης .**Σας** θυμίζουμεεπ αυτού , ότι απόαυτά τα δημοτικά τέλη που εισπράττει ο Δήμος από το “The Μall” - παρ όλες εκκλήσεις και τις κινητοποιήσεις των κατοίκων του Ψαλιδίου και τις κατά καιρούς δεσμεύσεις /υποσχέσεις σας για την άμβλυνση των επιπτώσεων στη ζώνη άμεσης επιρροής του εμπορικού κέντρου- τελικά **δεν δαπανήθηκε** ούτε ένα Euro για έργα ουσιαστικά ,ικανά και αναγκαία να αντισταθμίσουν τις επιπτώσεις που για 10συνεχή χρόνια υφιστάμεθα και, εν προκειμένω γνωρίζετε ότι ούτε δίκαιο και νόμιμοείναι , αλλά ούτε και ηθικό .

8. Η με αριθ. 376/2014 απόφαση του ΣτΕ - στην οποία αναφερόμαστε με ιδιαίτερη σημασία λόγω του **οριστικού , τελεσίδικου και αμετάκλητου** χαρακτήρα της - επικυρώνει ότι το κτίριο του “TheMall” είναι παράνομο ,ακυρώνοντας συνολικά την οικοδομική του άδεια, αφού δεν είχε προηγηθεί Έγκριση Περιβαλλοντικών Όρων η οποία ήταν/είναι απαραίτητη προϋπόθεση ( κατά το Σύνταγμα και τη σχετική κοινοτική οδηγία 85/337/ΕΟΚ ) για να είναι νόμιμη η κατασκευή του. Οι πολεοδομικές δε ρυθμίσεις έγιναν με μελέτη που δεν ήταν επαρκής καιαιτιολογημένη και η απόφαση κατέστησε παράνομη τη ρύθμιση που προέβλεπε συντελεστή δόμησης στο επίμαχο κτίριο υπερδιπλάσιου του Γενικού πολεοδομικού Σχεδίου της περιοχής.Ως εκ τούτου οι επίμαχες διατάξεις των περ.α', β’ και γ’ της παρ. 1 του άρθρου 6 του Ν. 3207/2003,-ως αντίθετες προς το άρθρο 24 του Συντάγματος - κατέστησαν τελικά και οριστικά ανίσχυρες, με την συγκεκριμένη απόφαση **376/2014.**
9. Συνοψίζοντας την υπόθεση “The Mall”, και αφού λάβετε υπόψη σας τα προαναφερόμενα , **σας καλούμε από θέση ευθύνης:**

**α)**. αρχικά και κύρια να αξιοποιήσετε άμεσα , χωρίς υπεκφυγές και στο έπακρο τις απορρέουσες και αμετάκλητες υποχρεώσεις που προκύπτουν από την υπ' αριθ.**376/2014** απόφαση του ΣτΕ που έκρινε οριστικά παράνομο το “The Mall” και αντισυνταγματικό το άρθρο 6 του Ν. 3207/2003 περί «Ολυμπιακής Προετοιμασίας» δια του οποίου εκδόθηκε άδεια οικοδομής στο αυθαίρετο .

**β).**έστω και με σημαντική καθυστέρηση να δεσμευτείτε ρητά με απόφαση Δημοτικού Συμβουλίου ότι, , από σήμερα κιόλας θα υπερασπιστείτε και θα υπηρετήσετε τα δίκαια και νόμιμα δικαιώματα των δημοτών του Ψαλιδίου στη βάση της οφειλόμενης περιβαλλοντικής , οικονομικής και κοινωνικής ανασύνταξης της περιοχής μας .

**/.** Σημειώστε δε ότι διεκδικούμε μέρος των εισπράξεων , που εισρέουν από το 2005 στα Ταμεία του Δήμου από τα Δημοτικά Τέλη του “The Mall”, να διατεθεί χωρίς καμιά απολύτως καθυστέρηση σε περιβαλλοντικές δράσεις για έργα ανάπλασης και επαναφοράς του ευρύτερου περιβάλλοντος στη πρωτύτερη καλή του κατάσταση αυτής δηλαδή της αμιγούς κατοικίας.

Προτεραιότητα ωστόσο οφείλετε ναδώσετε στο τμήμα εκείνο της περιοχής μας ,το οποίο **έχει υποστεί τη μεγαλύτερη επιβάρυνση** σε ρύπους , όχληση , υπερτοπική /διαμπερή και ξένη προς τιςχρήσεις γης της περιοχήςδιέλευση και στάθμευση, εγκληματικότητα , βίαιη εκτροπή του θεσμοθετημένου χαρακτήρα της αμιγούς κατοικίας , μορφολογικές αλλοιώσεις του ανάγλυφου της περιοχής από τις υπερμεγέθεις / παράνομες κτιριακές εγκαταστάσεις και απαξίωση της αξίας των περιουσιών.

Στο αυτό το πλαίσιο ,οφείλετε να οργανώσετε την οχύρωση του επιβαρυμένου αυτού τμήματος της περιοχής με εκείνα τα πολεοδομικά χαρακτηριστικά με τα οποία θα προστατευτεί **οριστικά και μόνιμα**τόσο από τις υφιστάμενες, όσο και από τις εν δυνάμει να οικοδομηθούν(λειτουργήσουν) \_ υπερτοπικές και σε κάθε περίπτωση ασύμβατες σε γειτνίαση χρήσεις με την αμιγή μας κατοικία και , να λάβετε υπόψη ότι **ο πολεοδομικός εξοπλισμός**(περιορισμοί ) της συγκεκριμένης περιοχής του Ψαλιδίου δεν έχει σαν σκοπό να εξυπηρετήσει κατ ουδέν τρόπο τις ειδικότερες /απαιτητικές πολεοδομικές ανάγκες , αυτού του έτσι και αλλιώς παράνομου υπερτοπικού κέντρου , αφού ούτε επιτρέπεται , αλλά ούτε η πολεοδομική μελέτη έχει αποφασίσει να έχει αυτόν τον προορισμό .

**10.**Σε κάθε περίπτωση είμαστε σε αναμονή να μας ενημερώσετε για τις ενέργειες σας και, σημειώστε ιδιαίτερα ότι:

1\) οι κάτοικοι του Ψαλιδίου από το 2003 και μετά δυστυχώς εκτίουν **ποινή** αναγκαστικής επιβίωσης σε τραγικές περιβαλλοντικές και κοινωνικές συνθήκες ,

2). Επιφυλασσόμεθα μελλοντικά για την τεράστια θετική κυρίως όμως την **αποθετική ζημιά** που έχουμε στο μεταξύ υποστεί και,

3). Σας δηλώνουμε δε ότι το παρόν επέχει θέση οχλήσεως.

**ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
