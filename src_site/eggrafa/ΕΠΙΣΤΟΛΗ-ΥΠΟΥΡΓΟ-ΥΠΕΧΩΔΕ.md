---
title: ΕΠΙΣΤΟΛΗ ΥΠΟΥΡΓΟ ΥΠΕΧΩΔΕ
description: ΕΠΙΣΤΟΛΗ ΥΠΟΥΡΓΟ ΥΠΕΧΩΔΕ
tags: eggrafa
date: 2015-12-07T10:42:52+00:00
layout: layouts/drastiriotites.njk
tags:
  - "Αρχείο"
---

<!-- excerpt -->

**EΞΩΡΑΪΣΤΙΚΟΣ-ΠΟΛΙΤΙΣΤΙΚΟΣ** **03-02-2009**

**ΣΥΛΛΟΓΟΣ ΑΜΑΡΟΥΣΙΟΥ**

**¨ΖΩΟΔΟΧΟΣ ΠΗΓΗ¨**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**ΠΡΟΣ ΤΟ ΥΠΕΧΩΔΕ**

**Γραφείο Υπουργού**

Αμαλιάδος 17
11523 ΑΘΗΝΑ

**Κύριε Υπουργέ,**

Η περιοχή ‘Ψαλίδι’ Αμαρουσίου είναι μία περιοχή αμιγούς κατοικίας –σύμφωνα με το ΦΕΚ 166/6.3.1987- και αναφερόμαστε στο τμήμα που περικλείεται από τις οδούς Βύρωνος,-Ανδρόνικου, Νερατζιωτίσσης, Παπανδρέου ,Αγρινίου.Η οδός Παπανδρέου είναι ο Β.Παράδρομος της Αττικής οδού,μεσολαβεί η Αττική οδός και αμέσως μετά είναι ο Ν.Παράδρομος της Αττικής οδού όπου στη συνέχεια της οδού Αιγαίου είναι εγκατεστημένο το Υπουργείο Παιδείας και δίπλα το εμπορικό κέντρο ‘THEMALL’.

Στην περιοχή αυτή έχουν εγκατασταθεί μεγάλες υπερτοπικές χρήσεις ,με συνέπεια να έχουν δημιουργηθεί τεράστια προβλήματα.

Η περιοχή μας έχει χαμηλά σπίτια ,οι κάτοικοι έχουν επενδύσει τα χρήματά τους σε μια περιοχή που με βάση τις προδιαγραφές για τους όρους δόμησης και της χρήσεις γης θα τους εξασφάλιζε μια ικανοποιητική ποιότητα ζωής μέσα σε ένα αστικό περιβάλλον.

Από το 2005 λειτούργησε το υπερτοπικό εμπορικό κέντρο ‘THEMALL΄ και μεταγενέστερα το Υπουργείο Παιδείας η λειτουργία των οποίων **επιδείνωσε δραματικά τους όρους διαβίωσης των κατοίκων** , διότι οι χρήσεις γης «μεταβλήθηκαν επί τα χείρω» (αθροίζοντας τις επιπτώσεις και από τη λειτουργία της Αττικής οδού και του σταθμού ‘Νερατζιώτισσα’).Αυτά όλα έγιναν χωρίς υποδομές για τη διευθέτηση του συνεχώς αυξανόμενου όγκου οχημάτων και χωρίς μελέτες εκτίμησης των επιπτώσεων στο περιβάλλον και στη ζωή των κατοίκων του οικισμού που γειτνιάζει.Και συνεχώς η κατάσταση χειροτερεύει –με την ανάπτυξη και άλλων δραστηριοτήτων -δημιουργώντας συνθήκες υποβαθμισμένης περιοχής.

Σύμφωνα με στοιχεία του ίδιου του εμπορικού κέντρου οι επισκέπτες κάθε χρόνο στο Μallείναι 12.000.000.Και μόνο αυτό το στοιχείο δείχνει ότι μία Ελλάδα έρχεται κάθε χρόνο στο ‘Ψαλίδι’.Tο δε Υπουργείο Παιδείας έχει καθημερινά χιλιάδες επισκέπτες .

Αντί δε να εξυπηρετούνται από τους οδικούς άξονες που υπάρχουν στην πλευρά των υπερτοπικών χρήσεων γίνεται διαμπερής κυκλοφορία διασπώντας τον οικιστικό ιστό της περιοχής. Τα χιλιάδες οχήματα, που διέρχονται καθημερινά από τους μικρούς δρόμους του οικισμού, κινούνται ανεξέλεγκτα προς όλες τις κατευθύνσεις παραβιάζοντας χωρίς όριο όλα τα σήματα που υπάρχουν εκμεταλλευόμενοι και το γεγονός ότι η σήμανση είναι ελλιπής ή λάθος σε αρκετούς δρόμους.

Οι κάτοικοι της περιοχής έχουν προσπαθήσει με όλα τα μέσα να υπάρξει μία λύση στο κυκλοφοριακό πρόβλημα κατ΄αρχήν, το οποίο είναι το μείζον θέμα(όχληση από το θόρυβο, ρύπανση, ατυχήματα, κυκλοφοριακό χάος , ανεξέλεγκτο parking).

Δυστυχώς στην περιοχή μας μέχρι σήμερα δεν έχει γίνει καμία κυκλοφοριακή ρύθμιση ,ούτε έχουν ληφθεί μέτρα προστασίας ,όπως εδώ και καιρό ζητάμε και έχουμε καταθέσει συγκεκριμένες προτάσεις γι’αυτό στο Δήμο Αμαρουσίου (**δρόμοι ήπιας κυκλοφoρίας, πεζόδρομοι, στενέματα εξόδων δρόμων, σωστή και λειτουργική οδική σήμανση, πράσινο**).

Ενδεικτικά αναφέρουμε ότι- παρά το ότι η περιοχή μας είναι περιορισμένης έκτασης και το κόστος για τα έργα προστασίας είναι μικρό-είχαμε ζητήσει ακόμα και να ενταχθεί η περιοχή στο πρόγραμμα ‘ΠΡΑΣΙΝΗ ΖΩΗ ΣΤΗΝ ΠΟΛΗ’,αλλά ούτε και αυτό έγινε.

Εμείς θεωρούμε ότι, μετά τη λειτουργία των υπερτοπικών χρήσεων στην περιοχή ,έχει γίνει κατάφωρη παραβίαση των συνταγματικών δικαιωμάτων μας (άρθρο 24 παρ.1 του Συντάγματος ),των συνθηκών για την Ευρωπαϊκή Κοινότητα καθώς και του νόμου 1650/1986 .

Η υποβάθμιση του περιβάλλοντος και της ζωής των κατοίκων που έχει γίνει είναι αδικία σε βάρος τους και η μη λήψη μέτρων προστασίας επιτείνει το αίσθημα αυτό.

**Ζητάμε την παρέμβασή σας ώστε να ληφθούν άμεσα μέτρα και τη συνδρομή σας στην υλοποίηση των απαραίτητων έργων υποδομής για να ανακουφιστεί η περιοχή όσο είναι δυνατόν από τις συνέπειες της υποβάθμισης που προκάλεσαν απροκάλυπτα και ανεξέλεγκτα**

**(**κυρίως το MALL,το μεγαλύτερο εμπορικό κέντρο της Ελλάδας).

Οι κάτοικοι της περιοχής ζώντας καθημερινά την υποβάθμιση της περιοχής τους και την αδιαφορία όλων των αρμοδίων όσον αφορά στην αντιμετώπιση των προβλημάτων που άλλοι τους δημιούργησαν , αισθάνονται πολίτες δεύτερης κατηγορίας και θα αγωνιστούν για τη βελτίωση της ποιότητας της ζωής τους με κάθε νόμιμο μέσο.

Είμαστε στη διάθεσή σας για κάθε πληροφορία.

**Μαρούσι,03/02/2009**
