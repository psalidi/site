---
title: ΚΙΝΗΤΟΠΟΙΗΣΕΙΣ 2008
description: ΚΙΝΗΤΟΠΟΙΗΣΕΙΣ 2008
tags: eggrafa
date: 2015-11-23T06:30:48+00:00
layout: layouts/drastiriotites.njk
tags:
  - "Αρχείο"
---

Μέτρα προστασίας για την περιοχή μας

<!-- excerpt -->

# ΔΕΛΤΙΟ ΤΥΠΟΥ ΓΙΑ ΤΙΣ ΚΙΝΗΤΟΠΟΙΗΣΕΙΣ ΤΟΥ 2008

**ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ**

**ΣΥΛΛΟΓΟΣΨΑΛΙΔΙΟΥ**

**‘ΖΩΟΔΟΧΟΣΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

ΔΕΛΤΙΟ ΤΥΠΟΥ

Η περιοχή **‘ΨΑΛΙΔΙ’ ΑΜΑΡΟΥΣΙΟΥ’,** μία **περιοχή αμιγούς κατοικίας** με χαμηλά σπίτια ,έχει μεταλλαχθεί σε **περιοχή υπερτοπικού κέντρου**.Τόσο η τοπική Αυτοδιοίκηση όσο και το ΥΠΕΧΩΔΕ προχώρησαν σε ρυθμίσεις που υποβάθμισαν την περιοχή μας.Η δραματική επιδείνωση της ποιότητας της ζωής μας οφείλεται στη συγκέντρωση υπερτοπικών δραστηριοτήτων (MALL,ΥΠΟΥΡΓΕΙΟ ΠΑΙΔΕΙΑΣ, ΣΤΑΘΜΟΣ ΝΕΡΑΤΖΙΩΤΙΣΣΑ, ΑΤΤΙΚΗ ΟΔΟΣ ,ΑΚΑΔΗΜΙΑ ΟΤΕ )οι οποίες εγκαταστάθηκαν χωρίς μελέτες περιβαλλοντικών επιπτώσεων **και με ειδικές κατά παρέκκλιση ρυθμίσεις.** Οι χρήσεις γης μεταβλήθηκαν **‘επί τα χείρω’** και κατά παράβαση των συνταγματικών επιταγών επιδεινώθηκαν δραματικά οι όροι διαβίωσης των κατοίκων της περιοχής.

**Τώρα οι κάτοικοι απαιτούν οι αρμόδιοι να πάρουν μέτρα προστασίας .**

**Η υπομονή μας εξαντλήθηκε**. **Είναι άδικο και εξωφρενικό να καταστρέφεται με βίαιο ,παράτυπο και προκλητικό τρόπο μια ολόκληρη περιοχή, να υποβαθμίζουν τις περιουσίες μας και την ποιότητα ζωής μας , να προκαλούν το αίσθημα της ισονομίας των πολιτών ,για να εξυπηρετούνται επιχειρηματικά και υπερτοπικά συμφέροντα**.**Δεν είμαστε πολίτες β’ κατηγορίας.** Φτάνει πια η αδιαφορία. **Η πολιτεία πρέπει να αποκαταστήσει την αδικία** .Και μπορεί να το κάνει εύκολα με τον ίδιο τρόπο που επέτρεψε να λειτουργούν στην περιοχή μας δραστηριότητες οι οποίες δεν θα έπαιρναν άδεια εγκατάστασης σε καμία άλλη Ευρωπαϊκή χώρα.

**ΕΜΕΙΣ ΖΗΤΑΜΕ**

1. ΕΡΓΑ ΠΡΟΣΤΑΣΙΑΣ ΤΗΣ ΠΕΡΙΟΧΗΣ ΜΑΣ ΓΙΑ ΝΑ ΠΕΡΙΣΩΣΟΥΜΕ Ο,ΤΙ ΑΠΕΜΕΙΝΕ ΑΠΟ ΤΟ ‘ΨΑΛΙΔΙ’
2. Ο ΔΗΜΟΣ ΝΑ ΔΙΑΘΕΣΕΙ ΤΟ 20% ΤΩΝ ΕΣΟΔΩΝ ΤΟΥ ΑΠΟ ΤΙΣ ΥΠΕΡΤΟΠΙΚΕΣ ΧΡΗΣΕΙΣ ΓΙΑ ΝΑ ΚΑΝΕΙ ΑΥΤΑ ΤΑ ΕΡΓΑ ΣΤΟ ΨΑΛΙΔΙ
3. Η ΓΕΦΥΡΑ ΑΙΓΑΙΟΥ ΝΑ ΚΛΕΙΣΕΙ ΓΙΑ ΤΑ ΑΥΤΟΚΙΝΗΤΑ ΜΕΧΡΙ ΝΑ ΔΟΘΕΙ ΛΥΣΗ ΣΤΟ ΚΥΚΛΟΦΟΡΙΑΚΟ ΠΡΟΒΛΗΜΑ ΚΑΙ ΝΑ ΥΛΟΠΟΙΗΘΟΥΝ ΤΑ ΕΡΓΑ, ΔΙΟΤΙ ΑΥΤΗ Η ΓΕΦΥΡΑ ΕΙΝΑΙ Η ΑΙΤΙΑ ΓΙΑ ΤΗΝ ΥΠΕΡΤΟΠΙΚΗ ΔΙΑΜΠΕΡΗ ΚΥΚΛΟΦΟΡΙΑ ΠΟΥ ΚΑΤΕΣΤΡΕΨΕ ΤΗΝ ΠΕΡΙΟΧΗ

**Ο**ι **κάτοικοι του Ψαλιδίου ενωμένοι αποφασίσαμε να αγωνιστούμε δυναμικά για την ποιότητα της ζωής μας,έως ότου η πολιτεία αποφασίσει να σκύψει στα προβλήματά μας**
