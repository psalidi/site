---
title: ΑΠΟΤΕΛΕΣΜΑΤΑ ΣΥΝΑΝΤΗΣΗΣ ΜΕ ΔΙΟΙΚΗΣΗ ΟΤΕΑcademy
description: ΑΠΟΤΕΛΕΣΜΑΤΑ ΣΥΝΑΝΤΗΣΗΣ ΜΕ ΔΙΟΙΚΗΣΗ ΟΤΕΑcademy
date: 2016-03-01T10:06:15+00:00
layout: layouts/drastiriotites.njk
tags:
  - "Προς υπηρεσίες"
---

<!-- excerpt -->

**ΕΞΩΡΑΪΣΤΙΚΟΣ –** **EK\*\***ΠΟΛΙΤΙΣΤΙΚΟΣ 29/02/2016\*\*

**ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

www.psalidi-maroussi.gr

<info@psalidi-maroussi.gr>

**ΑΠΟΤΕΛΕΣΜΑΤΑ ΣΥΝΑΝΤΗΣΗΣ ΜΕ ΤΗΝ ΔΙΟΙΚΗΣΗ ΤΗΣ** **OTEACADEMY**

Σε συνέχεια

α) των επιστολών διαμαρτυρίας που λάβαμε από τα μέλη μας, οι κατοικίες των οποίων γειτνιάζουν με το κτίριο της ΟΤΕACADEMY ,

και

β) της επισυναπτόμενης επιστολής που στείλαμε στην Διοίκηση της εν λόγω εταιρείας,

ζητήσαμε και πραγματοποιήθηκε την Πέμπτη 18/02/2016 συνάντηση στα Γραφεία της ΟΤΕ ACADEMY, προκειμένου να εκθέσουμε στην Διοίκηση της εταιρείας τα προβλήματα που δημιουργούνται στους κατοίκους της περιοχής από την χρήση των εγκαταστάσεων της ΟΤΕACADEMY και να λάβουμε σχετικές απαντήσεις.

Ο Δ/νων Σύμβουλος της εταιρείας Κος Βακάλης, αναγνωρίζοντας τα προβλήματα που δημιουργούνται από την χρήση των σχολών και προκειμένου να ανακουφισθούν οι γύρω κάτοικοι, προτίθεται καταρχήν να προβεί στις παρακάτω ενέργειες:

Να διαθέσει τον χώρο στάθμευσης εντός της σχολής για τα αυτοκίνητα των εκπαιδευομένων ώστε να αποσυμφορηθεί κατά το δυνατόν η περιοχή,

να βάλει μετά από άδεια του Δήμου κολωνάκια στις άκρες των πεζοδρομίων για την αποτροπή της στάθμευσης των αυτοκινήτων πάνω στα πεζοδρόμια,

να επεκτείνει σε ύψος την καμινάδα του λειτουργούντος εντός του κτιρίου κυλικείου για την αποτροπή των οσμών μέχρι να μεταφερθεί σε χώρο στο εσωτερικό των κτιρίων,

να ηχομονώσει τα διάφορα μηχανήματα που προκαλούν θορύβους,

να προχωρήσει στην δεντροφύτευση των γύρω δρόμων όπου υπάρχουν κενά.

Θα παρακολουθήσουμε στενά την υλοποίηση των υποσχέσεων της Διοίκησης της OTEAcademy για την λήψη των πρώτων μέτρων για την ανακούφιση των γύρω κατοίκων, χωρίς να πάψουμε όμως να αγωνιζόμαστε για την προσαρμογή των χρήσεων του κτιρίου σε αυτές που ο νόμος για την **ΑΜΙΓΗ** κατοικία ορίζει.

Επισυνάπτουμε το έγγραφο που στάλθηκε στην Διοίκηση της ΟΤΕACADEMY

**ΕΞΩΡΑΪΣΤΙΚΟΣ –** **EK\*\***ΠΟΛΙΤΙΣΤΙΚΟΣ\*\* **12\*\***/02/2016\*\*

**ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

www.psalidi-maroussi.gr

<info@psalidi-maroussi.gr>

**ΠΡΟΣ:**

**OTE** **ACADEMY**

Θέμα: **ΠΡΟΒΛΗΜΑΤΑ ΣΧΕΤΙΚΑ ΜΕ ΤΙΣ ΔΡΑΣΤΗΡΙΟΤΗΤΕΣ ΤΗΣ ΟΤΕ Α\*\***CADEMY\*\* **ΣΤΟ ΨΑΛΙΔΙ ΑΜΑΡΟΥΣΙΟΥ**

Αναφορικά με την λειτουργία του εκπαιδευτικού κέντρου **OTEAcademy** που λειτουργεί στο κτίριο επί των οδών Πέλικα και Σπάρτης 1 στο Μαρούσι σημειώνουμε τα ακόλουθα:

Όπως αναφέρεται στα πληροφοριακά έντυπα της εταιρείας, το εν λόγω εκπαιδευτικό Κέντρο, λειτουργεί ως Κέντρο Δια Βίου Μάθησης Επιπέδου 2 (πρώην ΚΕΚ), έχοντας ως αντικείμενο μεταξύ άλλων την υλοποίηση προγραμμάτων κατάρτισης ανέργων, εργαζομένων και αυτοαπασχολούμενων , την λειτουργία ως πιστοποιημένο εξεταστικό κέντρο των μεγαλύτερων διεθνών φορέων πιστοποίησης, την υλοποίηση πάσης φύσεως συνεδρίων, σεμιναρίων – εκδηλώσεων εταιριών.

Κατά τα ανεφερόμενα στο site της εταιρείας, την οκταετία **2005 – 2013** έχουν υλοποιηθεί **3.600 εκπαιδευτικά προγράμματα – 650 εταιρικές συναντήσεις και συνέδρια με πάνω από 250.000 επισκέπτες.**

Δεδομένου ότι η περιοχή μας έχει ορισθεί ως περιοχή **ΑΜΙΓΟΥΣ ΚΑΤΟΙΚΙΑΣ** στην οποία επιτρέπεται μόνο η λειτουργία εκπαιδευτηρίων πρωτοβάθμιας και δευτεροβάθμιας βαθμίδας εκπαίδευσης, ζητούμε να περιορισθεί η χρήση τους στις λειτουργίες για τις οποίες αρχικά δημιουργήθηκε, ήτοι την επιμόρφωση αποκλειστικά του προσωπικού του ΟΤΕ.

Η εν λόγω σχολή, δεν έχει την υποδομή σε χώρους στάθμευσης για να φιλοξενήσει τα εκατοντάδες αυτοκίνητα που απεγνωσμένα ψάχνουν για μία θέση παρκαρίσματος στους γύρω δρόμους δημιουργώντας τεράστιο πρόβλημα όχλησης στους μόνιμους κατοίκους που έχουν επενδύσει μία ολόκληρη περιουσία για να ζουν σε ένα ανθρώπινο περιβάλλον αμιγούς κατοικίας.

Οι ανάγκες των εκπαιδευόμενων καλύπτονται από ένα κυλικείο που εργάζεται σε εντατικούς ρυθμούς, με αποτέλεσμα τον έντονο θόρυβο (από άτομα, εργασίες παρασκευής γευμάτων, συστημάτων μαγειρέματος και εξαερισμού) αλλά κυρίως τις οσμές που εξέρχονται και μάλιστα μπροστά ακριβώς στις κατοικίες των μόνιμων κατοίκων.

Ο όγκος των σκουπιδιών που μαζεύεται καθώς οι κάδοι απορριμμάτων είναι ανεπαρκείς για να εξυπηρετήσουν το δυναμικό των σπουδαστών στη σχολή, είναι εστία μικροβίων και κίνδυνος για την δημόσια υγεία.

Κλείνοντας, καλούμε την Διοίκηση της **OTEAcademy**, να λάβει όλα εκείνα τα μέτρα για την ανακούφιση των κατοίκων της γειτονιάς, που τόσο πολύ έχουν επιβαρυνθεί από την αμφιλεγόμενη χρήση της εν λόγω εγκατάστασης.

**Το Διοικητικό Συμβούλιο**
