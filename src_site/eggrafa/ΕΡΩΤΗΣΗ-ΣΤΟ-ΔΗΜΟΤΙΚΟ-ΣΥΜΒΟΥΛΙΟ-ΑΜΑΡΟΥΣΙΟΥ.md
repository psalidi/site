---
title: ΕΡΩΤΗΣΗ ΣΤΟ ΔΗΜΟΤΙΚΟ ΣΥΜΒΟΥΛΙΟ ΑΜΑΡΟΥΣΙΟΥ
description: ΕΡΩΤΗΣΗ ΣΤΟ ΔΗΜΟΤΙΚΟ ΣΥΜΒΟΥΛΙΟ ΑΜΑΡΟΥΣΙΟΥ
tags: eggrafa
date: 2015-12-07T10:54:20+00:00
layout: layouts/drastiriotites.njk
tags:
  - "Αρχείο"
---

# ΤΙ ΑΠΑΝΤΑ Ο ΔΗΜΟΣ ΓΙΑ ΤΗΝ AKAΔΗΜΙΑ ΟΤΕ;;;

## (σε σχετική ερώτησή μας στο Δημ.Συμβούλιο της 19.1.2012)

<!-- excerpt -->

**_ΕΞΩΡΑΪΣΤΙΚΟΣ–ΠΟΛΙΤΙΣΤΙΚΟΣ_**

**_ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ_**

**_ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2_**

**_www.psalidi-maroussi.gr_**

**_info@psalidi-maroussi.gr_**

**ΔΕΛΤΙΟ ΤΥΠΟΥ** **30.1.2012**

**ΕΡΩΤΗΣΗ ΤΟΥ ΔΙΟΙΚΗΤΙΚΟΥ ΣΥΜΒΟΥΛΙΟΥ ΤΟΥ ΣΥΛΛΟΓΟΥ ΨΑΛΙΔΙΟΥ ΣΤΟ ΔΗΜΟΤΙΚΟ ΣΥΜΒΟΥΛΙΟ ΤΟΥ ΔΗΜΟΥ ΑΜΑΡΟΥΣΙΟΥ ΤΗΣ 19/1/2012 ΓΙΑ ΤΟ ΘΕΜΑ ΤΗΣ ΛΕΙΤΟΥΡΓΙΑΣ ΤΗΣ AKAΔΗΜΙΑΣ ΟΤΕ**

Το Διοικητικό Συμβούλιο του Συλλόγου Ψαλιδίου ΕΠΑΝΗΛΘΕ ΕΚ ΝΕΟΥ στο Δημοτικό Συμβούλιο του Δήμου Αμαρουσίου (αφού είχε υποβάλει πάλι ερώτηση στο Δημ.Συμβούλιο της 8/9/2011) ,προκειμένου να θέσει ενώπιον όλων των Συμβούλων το θέμα της σύννομης ή μη λειτουργίας της Ακαδημίας ΟΤΕ, ένα θέμα για το οποίο από το 2008 δεν έχει πάρει απάντηση παρά τις έγγραφες αναφορές και συναντήσεις με τη Δημοτική Αρχή**.**

Η από 25/11/2008 ασαφής απάντηση της Πολεοδομίας ,σε δική μας αίτηση-καταγγελία, αναφέρεται γενικά σε διατάξεις του νόμου για τις χρήσεις, χωρίς να απαντά συγκεκριμένα για το κατά πόσον οι χρήσεις που αναπτύσσονται στο κτίριο του ΟΤΕ είναι σύννομες .Παρά ταύτα η Ακαδημία ΟΤΕ το 2005 τροποποίησε τις χρήσεις που διενεργούνται στους χώρους της και σύμφωνα με το Νόμο οι νέες χρήσεις θα έπρεπε να είναι σύμφωνες με το θεσμοθετημένο χαρακτήρα της περιοχής ,η οποία είναι αμιγούς κατοικίας στην οποία δεν επιτρέπονται τέτοιες χρήσεις. Άλλωστε υπενθυμίζουμε ότι η γειτονιά έχει υποστεί μεγάλη μεγάλη υποβάθμιση από τις ήδη παράνομα εγκατεστημένες υπερτοπικές χρήσεις (ΜALL,Yπουργείο Παιδείας ) και δεν μπορεί να αντέξει άλλες χρήσεις που επιβαρύνουν περαιτέρω την ποιότητα ζωής των κατοίκων της,

Ο αρμόδιος αντιδήμαρχος κ.Πέππας δυστυχώς δεν ήταν και πάλι σε θέση να δώσει μία πειστική και σύμφωνη με το Νόμο απάντηση.

Η απάντησή του έδειξε όχι μόνο την ανεπαρκή ενημέρωσή του σχετικά με τις αρμοδιότητες της Πολεοδομίας Αμαρουσίου ,αλλά και την παρελκυστική τακτική που ακολουθείται. Ισχυρίστηκε ότι δεν είναι αρμόδια η Πολεοδομία να ελέγξει αν οι χρήσεις που διενεργούνται σε ένα κτίριο του Δήμου είναι νόμιμες –τόσο σε σχέση με την εκδοθείσα οικοδομική άδεια όσο και σε σχέση με αυτές που προβλέπονται από το Γενικό Πολεοδομικό Σχέδιο της περιοχής!!!

Επίσης δήλωσε ότι δεν γνωρίζει ποιος εκδίδει τις άδειες λειτουργίας διαφόρων επιχειρήσεων στο Δήμο (εκτός από αυτές υγειονομικού ενδιαφέροντος)

Ισχυρίστηκε ότι αρμόδια για έλεγχο είναι η Αστυνομία και γι΄αυτό το λόγο διάβασε επιστολή που έστειλε τον Ιανουάριο του 2012(πολύ έγκαιρα σε σχέση με τις καταγγελίες μας!!!) στο Αστυνομικό Τμήμα Αμαρουσίου και στο… Υπουργείο Παιδείας και αναμένει τις απαντήσεις τους.

**EMEIΣ ΟΜΩΣ ΥΠΕΝΘΥΜΙΖΟΥΜΕ ΣΤΗ ΔΗΜΟΤΙΚΗ ΑΡΧΗ ΟΤΙ ΒΑΣΙΚΟ ΝΟΜΟΘΕΤΗΜΑ ΠΟΥ ΑΦΟΡΑ ΕΛΕΓΧΟ ΧΡΗΣΕΩΝ ΓΗΣ ΑΠΟ ΤΗΝ ΠΟΛΕΟΔΟΜΙΑ ΕΙΝΑΙ Η ΚΥΑ 44242/2361/14.7.1989 (ΣΦΡΑΓΙΣΗ ΑΚΙΝΗΤΩΝ ΣΕ ΠΕΡΙΠΤΩΣΗ ΜΕΤΑΒΟΛΗΣ ΧΡΗΣΕΩΣ) ΦΕΚ 380 Δ,η οποία έχει εκδοθεί κατ΄εξουσιοδότηση της παραγράφου 8 του άρθρου 22 του Ν.1650/1986 (για την προστασία του περιβάλλοντος) ΦΕΚ 160 Α .Η σφράγιση παράνομης χρήσης εφαρμόζεται σε κάθε κτίριο ή χώρο όπου εγκαθίσταται ή συνεχίζεται χρήση διαφορετική της προβλεπόμενης από τις κείμενες πολεοδομικές διατάξεις.Συνιστά δε παράλειψη οφειλόμενης νόμιμης ενέργειας η αδράνεια της διοίκησης να προβεί στη σφράγιση .**

Το λιγότερο που μπορούμε να πούμε είναι ότι ακολουθείται μια τακτική καθυστέρησης. Η στάση αυτή δημιουργεί εύλογες απορίες σε σχέση με τις προθέσεις του Δήμου για να ελέγξει και να προβεί στις προβλεπόμενες εκ του Νόμου ενέργειες, αν συνδυαστεί μάλιστα και με την απάντηση που μας είχε δώσει ο κ.Πέππας στο Δημ.Συμβούλιο της 8/9/2011 ,δηλαδή ότι ‘_προσπάθησαν να έρθουν σε επαφή με τη Διοίκηση της Ακαδημίας ΟΤΕ , αλλά τους παρέπεμψαν σε άλλους και «κοιτάνε» το θέμα , αλλά είναι μάλλον θέμα πολιτικής βούλησης .με το οποίο πρέπει να ασχοληθεί ο κ. Δήμαρχος_’(!!!).

Το Διοικητικό Συμβούλιο του Συλλόγου θα περιμένει την απάντηση του Δήμου μέχρι το επόμενο Δημοτικό Συμβούλιο –όπως είπε ο Πρόεδρος του Δημοτικού Συμβουλίου κ.Γαρδέλης- και κατόπιν θα προβεί σε περαιτέρω ενέργειες..

**ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
