---
title: ΠΡΟΒΛΗΜΑΤΑ ΜΕ ΤΗΝ ΦΡΟΝΤΙΔΑ ΤΟΥ ΑΣΤΙΚΟΥ ΠΡΑΣΙΝΟΥ ΣΤΟ ΨΑΛΙΔΙ ΑΠΟ ΔΗΜΟ
description: ΠΡΟΒΛΗΜΑΤΑ ΜΕ ΤΗΝ ΦΡΟΝΤΙΔΑ ΤΟΥ ΑΣΤΙΚΟΥ ΠΡΑΣΙΝΟΥ ΣΤΟ ΨΑΛΙΔΙ ΑΠΟ ΔΗΜΟ
date: 2016-11-11T05:47:39+00:00
layout: layouts/drastiriotites.njk
tags:
  - "Προς υπηρεσίες"
---

<!-- excerpt -->

ΕΞΩΡΑΪΣΤΙΚΟΣ - ΕΚΠΟΛΙΤΙΣΤΙΚΟΣ

ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ

«Η ΖΩΟΔΟΧΟΣ ΠΗΓΗ»

Χαλκιδικής 17 &amp; Ζωοδ. Πηγής 2

<info@psalidi-marousi.gr> Μαρούσι 21/10/2016

**ΠΡΟΣ**

**ΔΗΜΟ ΑΜΑΡΟΥΣΙΟΥ**

**Δ/ΝΣΗ ΠΕΡΙΒΑΛΛΟΝΤΟΣ &amp; ΠΟΙΟΤΗΤΑΣ ΖΩΗΣ**

**ΤΜΗΜΑ ΑΣΤΙΚΟΥ ΠΡΑΣΙΝΟΥ**

**Προϊστάμενος κος Τσόλκας**

**ΚΟΙΝ:ΑΝΤΙΔΗΜΑΡΧΟΣ κοςΒΑΣΙΛΕΙΟΣ ΚΟΚΚΑΛΗΣ**

**Θέμα:Προβλήματα με τη φροντίδα του αστικού πρασίνου στο Ψαλίδι από το Δήμο.**

Σε συνέχεια των αλεπάλληλων προφορικών και γραπτών αιτήσεων μας προς την υπηρεσία σας, θέλουμε να σας μεταφέρουμε τον προβληματισμό και την αγανάκτηση των κατοίκων του Ψαλιδίου για την εικόνα εγκατάλειψης που παρουσίασε η γειτονιά μας κατά τους καλοκαιρινούς μήνες, από το Τμήμα Αστικού Πρασίνου του Δήμου.

Τόσο με προφορικές όσο και με γραπτές αιτήσεις μας (βλ. υπ’αριθμ. 025139/06-06-2016, υπ’αριθμ. 030100/04-07-2016, υπ’αριθμ. 033559/20-07-2016):

1. Ζητήσαμε τον καθαρισμό των κοινόχρηστων χώρων από τα ξερά χόρτα, ο οποίος δεν ολοκληρώθηκε έγκαιρα και εκδηλώθηκε πυρκαγιά στην οδό Αν.Παπανδρέου (Βόρειος παράδρομος Αττικής οδού).
2. Δεν αποψιλώθηκαν τα καλάμια στην οδό Κυρίλλου (ούτε διαμορφώθηε από τις αντίστοιχες υπηρεσίες σας ασφαλές οδόστρωμα στο επίμαχο σημείο του ρέματος) και συνεχίζεται η άθλια και απαράδεκτη εικόνα της οδού στον &lt;&lt;διαδημοτικό&gt;&gt; σταθμό ΗΣΑΠ Νερατζιώτισσας.
3. Το πότισμα των δέντρων στους κεντρικούς δρόμους ήταν ανεπαρκές, με αποτέλεσμα να ξεραφούν πολλά από αυτά , τα οποία ο Σύλλογος των κατοίκων με τη βοήθεια του Δήμου(!) έχουν φυτέψει.Ο Σύλλογος είχε ήδη μεριμνήσει έγκαιρα για το άνοιγμα των λακούβων των δέντρων με δικά του έξοδα!
4. Οι πλατείες του Ψαλιδίου ήταν γεμάτες σκουπίδια και φύλλα για πάρα πολύ καιρό, το πότισμα τους προβληματικό και τα ιδιαίτερα θέματα που είχαν (ακάλυπτες ρίζες μεγάλων δέντρων, άρρωστα δέντρα), αφέθηκαν στην τύχη τους.

Συμπερασματικά, παρόλες τις ενέργειές σας , διαπιστώνουμε πως το έργο σας στο πράσινο του Ψαλιδίου είναι ανεπαρκές.Μόνο με την οργανωμένη , τακτή, περιοδική και έγκαιρη εργασία και φροντίδα από την Υπηρεσία σας θα μπορέσουμε να έχουμε μόνιμα αποτέλεσματα και να μην είναι απαραίτητη η συνεχής διεκδίκηση από εμάς των αυτονόητων.

Εν αναμονή της απάντησης και των ενεργειών σας.

Εκ μέρους του Δ.Σ. του Συλλόγου

Ο Πρόεδρος Η Γεν. Γραμματέας

Δημήτριος Θεοχάρης Ελευθερία Αθανασοπούλου -Ανδριοπούλου
