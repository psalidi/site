---
title: ΝΕΟ ΡΥΘΜΙΣΤΙΚΟ ΣΧΕΔΙΟ ΑΘΗΝΑΣ
description: ΝΕΟ ΡΥΘΜΙΣΤΙΚΟ ΣΧΕΔΙΟ ΑΘΗΝΑΣ
tags: eggrafa
date: 2015-11-25T09:35:17+00:00
layout: layouts/drastiriotites.njk
tags:
  - "Αρχείο"
---

<!-- excerpt -->

#

## ΑΠΟΣΠΑΣΜΑΤΑ ΠΟΥ ΑΦΟΡΟΥΝ ΤΟ ΜΑΡΟΥΣΙ

**ΝΕΟ ΡΥΘΜΙΣΤΙΚΟ ΑΘΗΝΑΣ**

**ΑΠΡΙΛΙΟΣ 2009**

**ΣΗΜΕΙΑ ΠΟΥ ΑΦΟΡΟΥΝ ΤΟ ΜΑΡΟΥΣΙ**

β) Κέντρα Ευρείας Ακτινοβολίας:

- Κηφισιά-Μαρούσι-Χαλάνδρι
- Περιστέρι-Αιγάλεω
- Καλλιθέα – Γλυφάδα - Ελληνικό

Αποτελούν τα δευτερεύοντα κέντρα ή συστήματα κέντρων της Χωρικής Ενότητας Λεκανοπεδίου, με σημαντική εμβέλεια που καλύπτει τις Υποενότητες Βόρειου, Δυτικού και Νότιου Λεκανοπεδίου αντίστοιχα, αλλά μπορεί να περιλαμβάνουν και ορισμένες συμπληρωματικές δραστηριότητες μητροπολιτικής ακτινοβολίας. Με την ενίσχυση της δυναμικότητας τους, τη διεύρυνση και αναβάθμιση των λειτουργιών τους και τη βελτίωση της προσπελασιμότητας τους από το σύνολο της περιοχής επιρροής τους, επιδιώκεται η εδραίωση του κομβικού τους ρόλου στην ισόρροπη δομή του πλέγματος εξαρτήσεων στο Λεκανοπέδιο.

ΣΕΛ 25

α) Αναπτυξιακοί Άξονες διεθνούς και εθνικής εμβέλειας

- Κεντρικός Άξονας του Πολεοδομικού Συγκροτήματος:

Ξεκινά από τον αναπτυξιακό πόλο της Νότιας Πύλης, και ειδικότερα από την περιοχή του Επιβατικού Λιμένα και την κεντρική περιοχή του Πειραιά, διέρχεται από την περιοχή Γηπέδου Καραϊσκάκη, τις περιοχές περί τον Φαληρικό Όρμο με το ΣΕΦ και τις λοιπές Ολυμπιακές εγκαταστάσεις, την περιοχή του πρώην Ιπποδρόμου, και στη συνέχεια αναπτύσσεται με Β.Α. κατεύθυνση, ακολουθώντας τον άξονα της Λ. Συγγρού, διασχίζει τον βασικό πόλο του κέντρου της Αθήνας, συνεχίζει κατά μήκος του άξονα τριτογενών δραστηριοτήτων της Λ. Κηφισίας και καταλήγει στον αναπτυξιακό πόλο του Μαρουσίου, όπου συναντάται με τον αναπτυξιακό άξονα Ανατολής - Δύσης.

Κατά μήκος αυτού του άξονα αναπτύσσονται πλέγματα λειτουργιών μητροπολιτικής και διεθνούς εμβέλειας, με κύριο χαρακτήρα τις τριτογενείς επιχειρηματικές δραστηριότητες, και ιδιαίτερα τους γραφειακούς χώρους και τις έδρες επιχειρήσεων, τις τουριστικές υπηρεσίες, τις πολιτιστικές λειτουργίες και τον αθλητισμό.

ΣΕΛ 27

β. Πόλοι εθνικής και μητροπολιτικής εμβέλειας

- Στον Ελαιώνα, με σύνθετες δραστηριότητες και έμφαση στις επιχειρήσεις, τις επιτελικές διοικητικές υπηρεσίες, τις εμπορευματικές μεταφορές, αλλά και τον πολιτισμό, την αναψυχή και τον αθλητισμό.
- **Στο Μαρούσι, με εξειδίκευση στις επιχειρήσεις, το υπερτοπικό εμπόριο, την αναψυχή και τον αθλητισμό.**
- Στο Θριάσιο, με εξειδίκευση στη βιομηχανία και ενέργεια, στις εμπορευματικές μεταφορές, στις επιχειρήσεις και στην τεχνολογία και εφαρμοσμένη έρευνα.

γ. Πόλοι ενδοπεριφερειακής εμβέλειας

- Στο Ελληνικό – Γλυφάδα, με εξειδίκευση στις επιχειρήσεις και τον τουρισμό, πολιτισμό, αναψυχή, αθλητισμό.
- Στην Κηφισιά, με έμφαση στις επιχειρήσεις, το υπερτοπικό εμπόριο και την αναψυχή

ΣΕΛ 29

2. Ειδικότερα για τις επιτελικές υπηρεσίες της διοίκησης (Υπουργείων και ΝΠΔΔ), βασικές κατευθύνσεις είναι οι εξής:

ΣΕΛ 65

α) Η έννοια «επιτελικές υπηρεσίες» δεν περιλαμβάνει το σύνολο των δημοσίων υπηρεσιών αλλά αυτές που έχουν διευθυντικό χαρακτήρα, στην προοπτική περιορισμού της κεντρικής διοίκησης στις λειτουργίες επιτελικού χαρακτήρα.

β) Περιοχές στις οποίες κατά προτεραιότητα θα χωροθετούνται οι επιτελικές υπηρεσίες της διοίκησης είναι οι εξής:

− Το ευρύτερο κέντρο της Αθήνας, στο οποίο θα παραμείνουν οι έδρες υπηρεσιών που έχουν άμεση σχέση με το γραφείο του Πρωθυπουργού ή τη Βουλή. Ειδικότερα, επιλέξιμες υποπεριοχές (στο πλαίσιο των ισχυουσών άλλων διατάξεων) είναι η περιοχή περί την Λ. Πειραιώς, η Ιερά Οδός, το Γκάζι, οι περιοχές γύρω από τους Σταθμούς Λαρίσης (Κεντρικός ΣΣ Αθηνών) και Αττικής (ΗΣΑΠ/Μετρό).

− η ζώνη της Ενοποίησης των Αρχαιολογικών Χώρων, και η ζώνη της ενοποίησης των χώρων πρασίνου.

− Η περιοχή ανάπλασης Ελληνικού.

− Η Λ. Μεσογείων.

− Η Λ. Βουλιαγμένης από το κέντρο μέχρι το τέλος της γραμμής ΙΙ του μετρό.

− Η Λ. Πειραιώς μέχρι την κεντρική περιοχή του Πειραιά, το συγκρότημα των ΣΣ του Πειραιά (ΗΣΑΠ, ΟΣΕ) και η ζώνη ανάπλασης Δραπετσώνας και Κερατσινίου.

− Η περιοχή ανάπλασης του Ελαιώνα κατά μήκος της γραμμής ΙΙΙ του Μετρό.

**−** **Η περιοχή Νερατζιώτισσας Αμαρουσίου.**

− Η περιοχή του κόμβου Δουκίσσης Πλακεντίας και του κόμβου Λ. Κηφισίας-Αττικής Οδού.

− Το Συγκοινωνιακό Κέντρο Αχαρνών (ΣΚΑ).

γ) Βασικές αρχές χωροθέτησης είναι η λειτουργική ομαδοποίηση υπηρεσιών με σημαντικές αλληλοσυσχετίσεις σε μικρή χρονοαπόσταση, η δημιουργία πυρήνων διοίκησης και πολιτιστικής υποδομής, η μερική κάλυψη των αναγκών σε χώρους στάθμευσης, η γειτνίαση (σε ακτίνα πεζού, της τάξης των 400 μ.) με σταθμό ή στάση μέσου σταθερής τροχιάς, η συσχέτιση με τα προγράμματα των αναπλάσεων, η κατά προτίμηση αποφυγή χωροθετήσεων σε αδόμητα οικόπεδα προς όφελος της αναπροσαρμογής υπάρχοντος κτηριακού αποθέματος, και η απαγόρευση παρεκκλίσεων από τις ισχύουσες διατάξεις ή υπέρβασης των μέσων συντελεστών δόμησης που προβλέπονται από τα ΓΠΣ στις περιοχές στις οποίες δεν έχει ολοκληρωθεί ακόμα η αναθεώρηση του πολεοδομικού σχεδίου.

ΣΕΛ 66
