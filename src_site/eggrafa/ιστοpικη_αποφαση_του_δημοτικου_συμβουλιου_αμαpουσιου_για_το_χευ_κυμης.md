---
title: ΙΣΤΟΡΙΚΗ ΑΠΟΦΑΣΗ ΤΟΥ ΔΗΜΟΤΙΚΟΥ ΣΥΜΒΟΥΛΙΟΥ ΑΜΑΡΟΥΣΙΟΥ ΓΙΑ ΤΟ ΧΕΥ ΚΥΜΗΣ
layout: layouts/eggrafa.njk
tags:
  - eggrafa
date: 2020-06-30T16:28:00.000Z
image: /assets/uploads/images/xey142.jpg
description: Κοινόχρηστος χώρος πρασίνου και ενεργητικής αναψυχής
---
Ο Πρόεδρος και τα μέλη του Διοικητικού μας Συμβουλίου είμαστε στην ευχάριστη θέση να σας ενημερώσουμε ότι ο αγώνας του Συλλόγου μας για τον χαρακτηρισμό του ΧΕΥ Κύμης, στέφτηκε από απόλυτη επιτυχία!!!!

Το Δημοτικό Συμβούλιο Αμαρουσίου, στη συνεδρίασή του, στις 24/7/2020, έλαβε ΟΜΟΦΩΝΑ, την απόφαση να χαρακτηρισθεί η έκταση, σαν "**κοινόχρηστος χώρος πρασίνου και ενεργητικής αναψυχής"**.

Υπενθυμίζεται ότι, η αρχική πρόταση της Επιτροπής Ποιότητας Ζωής ήταν να χαρακτηρισθεί η έκταση σαν "κοινόχρηστος χώρος", χαρακτηρισμός, όμως, που θα επέτρεπε μια σειρά από χρήσεις, όπως σταθμός αυτοκινήτων, σημείο διαλογής σκουπιδιών κ.α.

Μετά από συντονισμένες ενέργειες του Δ.Σ, μεταξύ των οποίων, η έγκαιρη και τεκμηριωμένη ενημέρωση, τόσο της Δημοτικής Αρχής, όσο και των επικεφαλής των δημοτικών παρατάξεων και όλων των μελών του Δημοτικού Συμβουλίου, έγινε αποδεκτή, εν τέλει, η πρόταση του Συλλόγου μας και στην τελική απόφαση προστέθηκαν οι όροι "**πρασίνου και ενεργητικής αναψυχής**".

Οφείλουμε να αναγνωρίσουμε τον αποφασιστικό ρόλο που είχε, η στάση του **Δημάρχου μας, κ. Θεόδωρου Αμπατζόγλου,** στην τροποποίηση της αρχικής πρότασης, αφού, παρά τις γραφειοκρατικού τύπου αντίθετες γνώμες που ακούστηκαν στη συνεδρίαση, πρότεινε, εν τέλει,  να γίνουν δεκτές οι θέσεις του Συλλόγου, μένοντας πιστός και στην προσωπική του δέσμευση, για το θέμα. 

Επίσης, οφείλονται ευχαριστίες, σε όλα τα **μέλη του Δημοτικού Συμβουλίου** που υπερψήφισαν τη σχετική απόφαση, και ιδιαίτερα, στους **επικεφαλής των δημοτικών παρατάξεων** που υποστήριξαν και υπερψήφισαν την πρότασή μας.

Μετά από την εξέλιξη αυτή, θα ακολουθηθεί η προβλεπόμενη διαδικασία, για την έκδοση Προεδρικού Διατάγματος που θα τροποποιεί το σχέδιο της περιοχής.

**Επόμενος στόχος του Συλλόγου μας είναι να ανακτηθεί από τον Δήμο η χρήση του χώρου και να μετατραπεί σε πνεύμονα πρασίνου και χώρο ενεργητικής αναψυχής για τους κατοίκους.**

Η εν λόγω επιτυχία του Συλλόγου μας αποδεικνύει ότι, **όταν διεκδικούμε κάτι, ενωμένοι, με σωστή στρατηγική και σοβαρό λόγο, μπορούμε  να το πετύχουμε!!!!**

Ελπίζουμε και ευχόμαστε, από τη νέα περίοδο, να το επιτρέψουν οι συνθήκες, ώστε να πλαισιώσουμε όλοι το Σύλλογό μας και να γιορτάσουμε,  μαζί, την επάνοδο σε μια κανονικότητα.

Καλό καλοκαίρι σε όλους!!!  

Το Διοικητικό Συμβούλιο
