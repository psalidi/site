---
title: ΕΞΑΡΘΡΩΣΗ ΣΠΕΙΡΑΣ ΣΤΟ ΜΑΡΟΥΣΙ
description: ΕΞΑΡΘΡΩΣΗ ΣΠΕΙΡΑΣ ΣΤΟ ΜΑΡΟΥΣΙ
date: 2016-01-18T12:05:33+00:00
layout: layouts/drastiriotites.njk
tags:
  - "Προς υπηρεσίες"
---

<!-- excerpt -->

Αγαπητοί γείτονες,

Το Τμήμα Ασφαλείας Αμαρουσίου πέτυχε μια μεγάλη νίκη στον αγώνα για την καταστολή του εγκλήματος.

Μετά από πολύμηνες έρευνες και παρακολουθήσεις, κατόρθωσε να ταυτοποιήσει και να συλλάβει 15 άτομα, μέλη Γεωργιανής μαφίας που δρούσαν στην Ελλάδα. Και οι 15 συλληφθέντες , μεταξύ των οποίων και ο αρχηγός της σπείρας, προφυλακίσθηκαν και βρίσκονται ήδη στη φυλακή.

Τα μέλη της σπείρας είχαν διαπράξει πάνω από 100 διαρρήξεις σε σπίτια των βορείων και νοτίων προαστίων, με λεία που υπερβαίνει τα 10 εκατομμύρια ευρώ.

Η συγκεκριμένη εγκληματική οργάνωση, η οποία είχε όλα τα χαρακτηριστικά και τη δομή του οργανωμένου εγκλήματος, ευθύνεται για τις περισσότερες από τις διαρρήξεις που συνέβησαν στο Ψαλίδι τα τελευταία χρόνια.

Όπως ενημερώθηκα από το Διοικητή του Τμήματος, κ. Τζελέπη, στην κατοχή των συλληφθέντων βρέθηκαν και κατασχέθηκαν πάρα πολλά αντικείμενα, κοσμήματα, χρήματα και άλλα τιμαλφή.

Γι αυτό το λόγο, όσοι από σας είχατε την "κακή" εμπειρία διάρρηξης στο σπίτι σας, θα πρέπει **να επισκεφθείτε το Τμήμα Ασφαλείας Αμαρουσίου (πρωί ή απόγευμα), για να αναζητήσετε τυχόν δικά σας αντικείμενα**.

Καλό βράδυ,

και μην ξεχνάμε, ποτέ, να παίρνουμε τα απαραίτητα μέτρα αυτοπροστασίας για την ασφάλεια του σπιτιού μας.

(Σας επισυνάπτω μερικές φωτογραφίες με κλοπιμαία, από αυτές που δημοσιεύθηκαν στον τύπο)

Κώστας Σολδάτος
