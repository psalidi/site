---
title: ΕΠΙΣΤΟΛΗ ΠΡΟΣ ΤΟΝ ΔΗΜΑΡΧΟ ΑΜΑΡΟΥΣΙΟΥ, ΠΑΡΕΜΒΑΣΗ ΣΤΗ ΔΕΔΔΗΕ
layout: layouts/eggrafa.njk
tags: eggrafa
date: 2022-02-07T15:03:16.585Z
image: /assets/uploads/images/img_1879.jpg
description: Πρόβλημα συσκότισης στο Ψαλίδι
attachment: /assets/uploads/images/επιστολη_για_φωτα.docx
---
<!--StartFragment-->

Επιστολή προς τον Δήμαρχο Αμαρουσίου κ. Αμπατζόγλου, με την οποία ζητούμε την παρέμβασή του προς τη ΔΕΔΔΗΕ, προκειμένου να δοθεί λύση σε ένα πρόβλημα που αντιμετωπίζει, τους τελευταίους δυο μήνες, ένα μεγάλο κομμάτι της γειτονιάς μας. Από τις 4 Δεκεμβρίου 2021  οι δρόμοι μεταξύ Εγνατίας και Α. Παπανδρέου, δεν έχουν αστικό φωτισμό. Από την πρώτη στιγμή επικοινωνήσαμε με τις υπηρεσίες του Δήμου, οι οποίες μας ενημέρωσαν ότι υπάρχει κάποια τεχνική βλάβη στο δίκτυο της ΔΕΔΔΗΕ, την οποια έχουν ενημερωσει, επανειλημμένα, εγγράφως. 

Παρά τις έγγραφες αναφορές, όμως, δεν έχει αποκατασταθεί το πρόβλημα, με επακόλουθο, οι κάτοικοι της περιοχής αυτής να ζουν στα σκοτάδια, με φόβο και ανασφάλεια. 

Ζητάμε την παρέμβαση του Δημάρχου μας, σε ανώτερο επίπεδο της ΔΕΔΔΗΕ, ώστε να αποκατασταθεί ο φωτισμός.

Με την ευκαιρία, αγαπητοί μας φίλοι, θέλουμε να σας διαβεβαιώσουμε ότι το Δ.Σ. παρακολουθεί από κοντά όλα τα θέματα που απασχολούν το Ψαλίδι, παρεμβαίνοντας εγγράφως ή δια ζώσης, όπου απαιτείται, για την αντιμετώπισή τους.

Ένα από τα θέματα που βρίσκονται σε εξέλιξη, είναι αυτό του δικτύου φυσικού αερίου στην περιοχή μας, για το οποίο θα σας ενημερώσουμε όταν θα έχουμε συγκεκριμένες διαδικασίες και αποφάσεις.

Το Δ.Σ.

<!--EndFragment-->