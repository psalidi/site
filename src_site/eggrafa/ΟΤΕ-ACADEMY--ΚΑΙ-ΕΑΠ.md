---
title: ΟΤΕ ACADEMY  ΚΑΙ ΕΑΠ
description: ΟΤΕ ACADEMY  ΚΑΙ ΕΑΠ
tags: eggrafa
date: 2015-12-07T10:59:44+00:00
layout: layouts/drastiriotites.njk
tags:
  - "Αρχείο"
---

<!-- excerpt -->

**ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ**

**ΣΥΛΛΟΓΟΣ ΨΑΛΙΔΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

www.psalidi-maroussi.gr

<info@psalidi-maroussi.gr>

24/09/2013

ΠΡΟΣ:

TO ΔΗΜΟ ΑΜΑΡΟΥΣΙΟΥ

ΔΗΜΑΡΧΟ κ.Γ.ΠΑΤΟΥΛΗ

Θέμα: **ΟΤΕ Α\*\***CADEMY\*\* **ΚΑΙ ΕΛΛΗΝΙΚΟ ΑΝΟΙΧΤΟ ΠΑΝΕΠΙΣΤΗΜΙΟ(ΕΑΠ)**

Κύριε Δήμαρχε,

Το Διοικητικό Συμβούλιο του Συλλόγου μας θέλει να σας ενημερώσει για την εξέλιξη στο θέμα του ελέγχου του σύννομου ή μη των χρήσεων που γίνονται στην επιχείρηση OTE ACADEMY .

Συνοπτικά σας αναφέρουμε το ιστορικό της υπόθεσης.

Από το 2008 έχουμε ζητήσει από την Πολεοδομία Αμαρουσίου να προβεί σε έλεγχο της επιχείρησης,διότι το Ανοιχτό Πανεπιστήμιο ,που είναι τριτοβάθμια εκπαίδευση , χρησιμοποιεί τις εγκαταστάσεις της για την κάλυψη εκπαιδευτικών του αναγκών.

Υπενθυμίζουμε ότι η περιοχή είναι αμιγούς κατοικίας και επιτρέπεται μόνο πρωτοβάθμια και δευτεροβάθμια εκπαίδευση.

Η απάντηση της Πολεοδομίας ήταν ασαφής,διότι αναφερόταν γενικά σε διατάξεις του νόμου για τις χρήσεις χωρίς να απαντά συγκεκριμένα για το θέμα.Στο δημοτικό συμβούλιο της 8/9/2011 επίσης δεν πήραμε συγκεκριμένη απάντηση,προβάλλοντας το επιχείρημα ότι δεν είναι αρμόδια η Πολεοδομία να ελέγξει τις χρήσεις, αλλά και ότι είναι θέμα πολιτικής βούλησης(από τον αρμόδιο τότε αντιδήμαρχο).

Οι πιέσεις μας συνεχίστηκαν προς την Πολεοδομία και το Δήμο και το μόνο που έγινε ήταν αυτοψία και έλεγχος οικοδομικών παραβάσεων και όχι χρήσεων.

Τελικά επειδή η Πολεοδομία επέμενε ότι δεν μπορεί να ελέγξει τους ΠΕΛΑΤΕΣ που έχει η επιχείρηση,προσκομίσαμε το πρακτικό της Διοικούσας Επιτροπής του Ανοιχτού Πανεπιστημίου (αρ.233/18.1.2013),με το οποίο αποδεικνύεται ότι επιλέγει και την επόμενη πενταετία την ΟΤΕ ACADEMY για την εξυπηρέτηση εκπαιδευτικών αναγκών του.

Η Πολεοδομία μετά από αυτό ζήτησε τη σύμβαση που έχει υπογράψει η OTE ACADEMY με το ΕΑΠ και η επιχείρηση απάντησε με τρόπο παραπλανητικό και σίγουρα αμφισβητήσιμο (βλέπε συνημμένο έγγραφο) .**Δηλαδή η** **OTE** **ACADEMY** **παραδέχεται ότι εκμισθώνει τις εγκαταστάσεις της στο ΕΑΠ** - αλλά επί του παρόντος δεν έχει υπογράψει σύμβαση(!).Η Πολεοδομία θεωρεί το θέμα λήξαν και μας ενημερώνει ότι δεν συντρέχει λόγος περαιτέρω ελέγχου,αφήνοντας ανεκμετάλλευτη την παραδοχή εκ μέρους της επιχείρησης ότι όντως καλύπτονται ανάγκες ΤΡΙΤΟΒΑΘΜΙΑΣ ΕΚΠΑΙΔΕΥΣΗΣ.

Μετά από όλα αυτά θεωρούμε ότι η Δημοτική Αρχή έχει υποχρέωση να επιληφθεί του θέματος και να υποχρεώσει την Πολεοδομία στην άσκηση των καθηκόντων της όπως αυτά προβλέπονται και να ελέγξει τυχόν παραλείψεις της.

**Το Διοικητικό Συμβούλιο**
