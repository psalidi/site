---
title: The MALL  Athens
description: The MALL  Athens
tags:
  - eggrafa
date: 2015-02-18T16:08:35+00:00
layout: layouts/drastiriotites.njk
image: //assets/uploads/images/ada9a09acea936d776a6f55c82778c43.jpg
---

**Χαρακτηρισμός του «\*\***The\*\* **MALL** **Athens\*\***» ως στρατηγική επένδυση – παράκαμψη της υπ’ αριθμ. 396/2014 απόφασης της ολομέλειας του ΣτΕ.\*\*

<!-- excerpt -->

**ΕΞΩΡΑΪΣΤΙΚΟΣ-ΕΚΠΟΛΙΤΙΣΤΙΚΟΣ** **ΕΠΕΙΓΟΝ**

**ΣΥΛΛΟΓΟΣ ΨΑΛΙΔΙΟΥ Ψαλίδι, 18/06/2014**

**&lt;&lt; ΖΩΟΔΟΧΟΣ ΠΗΓΗ &gt;&gt;**

ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2

web : [www.psalidi-maroussi.gr](http://www.psalidi-maroussi.gr/)

email: <info@psalidi-maroussi.gr>

ΠΡΟΣ : **ΔΗΜΟ ΑΜΑΡΟΥΣΙΟΥ**

**Υπόψη** Δήμαρχου κου Γιώργου Πατούλη

ΘΕΜΑ: **Χαρακτηρισμός του «\*\***The\*\* **MALL** **Athens\*\***» ως στρατηγική επένδυση – παράκαμψη της υπ’ αριθμ. 396/2014 απόφασης της ολομέλειας του ΣτΕ.\*\*

ΣΧΕΤ : 1. Η υπ αριθ. 28/2-6-2014 Απόφαση Διυπουργικής Επιτροπής Στρατηγικών Επενδύσεων

2. Η υπ’ αριθμ. 376/2014 τελεσίδικη απόφαση ολομέλειες του ΣτΕ

Αξιότιμε κε Δήμαρχε ,

Σε συνέχεια των μακρόχρονων δικαστικών αγώνων ενώπιων των Ελληνικών, αλλά και του Ευρωπαϊκού Δικαστηρίου, οι οποίοι ολοκληρώθηκαν με τη σημαντική, από νομικής και ουσιαστικής άποψης, απόφαση 376/2014 της ολομέλειας του ΣτΕ που έκρινε, τελεσίδικα, ότι το κτίριο που στεγάζει την επιχείρηση «The MALL Athens» **είναι παράνομο,** οι κάτοικοι του Ψαλιδίου αναστατωθήκαμε από την απρόβλεπτη αλλά και με πολλά ερωτηματικά απόφαση της Κυβέρνησης, να χαρακτηρίσει τη συγκεκριμένη επένδυση ως μεγάλη Στρατηγική επένδυση, σύμφωνα με τις διατάξεις του Ν. 3834/2010.

Θα έχετε πληροφορηθεί, ήδη, ότι με την υπ’ αριθμ. 28/2-6-2014 απόφασή της, η Διυπουργική Επιτροπή Στρατηγικών Επενδύσεων (ΔΕΣΕ), ενέταξε την εν λόγω επένδυση στις διατάξεις του Ν. 3834/2010, με προφανή σκοπό να παρακαμφθεί η απόφαση του Συμβουλίου της Επικρατείας, η οποία ακύρωσε την οικοδομική άδεια του κτιρίου, λόγω **έλλειψης περιβαλλοντικής μελέτης**, αλλά και λόγω **μη συνταγματικότητας της απόφασης υπερδιπλασιασμού του συντελεστή δόμησής** του.

Κύριε Δήμαρχε, γνωρίζετε ότι το συγκεκριμένο ζήτημα είναι πάρα πολύ σοβαρό, όχι μόνο για τους κατοίκους του Ψαλιδίου και του Αγίου Θωμά που γειτνιάζουν με την περιοχή, αλλά και για ολόκληρη την οικονομικοκοινωνική ζωή της πόλης μας. Οποιαδήποτε διοικητική πράξη η νομοθετική πρωτοβουλία συντείνει στη χειροτέρευση των συνθηκών διαβίωσής μας, θα μας βρει, σθεναρά, αντίθετους.

Από τη Δημοτική Αρχή, ζητάμε την ανάληψη **άμεσων πρωτοβουλιών**, ώστε:

- Να προσβληθεί, νομικά, η ανωτέρω απόφαση της ΔΕΣΕ, επισημαίνοντας τις συντετμημένες προθεσμίες άσκησης ένδικων μέσων που προβλέπονται για τα έργα fast track.
- Να ασκηθεί εκ μέρους του Δήμου, έγκαιρα, το δικαίωμα γνωμοδότησης που προβλέπεται από το άρθρο 24 παρ. 3 του Ν. 3834/2010, ενόψει της έκδοσης του Προεδρικού Διατάγματος για το Ειδικό Σχέδιο Χωρικής Ανάπτυξης Στρατηγικής Επένδυσης (ΕΣΧΑΣΕ) που θα ακολουθήσει, προς υλοποίηση της εν λόγω απόφασης.

  **ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
