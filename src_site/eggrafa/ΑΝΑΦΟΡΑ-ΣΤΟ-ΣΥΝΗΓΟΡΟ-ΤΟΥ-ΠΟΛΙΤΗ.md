---
title: ΑΝΑΦΟΡΑ ΣΤΟ ΣΥΝΗΓΟΡΟ ΤΟΥ ΠΟΛΙΤΗ
description: ΑΝΑΦΟΡΑ ΣΤΟ ΣΥΝΗΓΟΡΟ ΤΟΥ ΠΟΛΙΤΗ
date: 2015-11-25T09:33:39+00:00
layout: layouts/drastiriotites.njk
tags:
  - "Αρχείο"
---

<!-- excerpt -->

#

## ΤΑ ΠΡΟΒΛΗΜΑΤΑ ΤΗΣ ΠΕΡΙΟΧΗΣ ΠΟΥ ΧΡΟΝΙΖΟΥΝ

O Σύλλογός μας έκανε αναφορά στο ΣΥΝΉΓΟΡΟ ΤΟΥ ΠΟΛΙΤΗ στις 10.02.2009 συνοψίζοντας τα προβλήματα που μπορεί να παρέμβει για την επίλυσή τους-εκτός από το θέμα της κεραίας του ΟΤΕ για την οποία έχει γίνει ξεχωριστή αναφορά και έχει πάρει τη δικαστική οδό.Ο ΣΥΝΗΓΟΡΟΣ ΤΟΥ ΠΟΛΙΤΗ για τα θέματα που αφορούν το κυκλοφοριακό πρόβλημα και σχετίζονται με το Δήμο Αμαρουσίου μάς ενημέρωσε ότι αφού ο Δήμος έχει κάνει κυκλοφοριακή μελέτη είναι στη διακριτική του ευχέρεια να την υλοποιήσει επικαλούμενος λόγους π.χ.οικονομικούς κλπ για την καθυστέρηση.
Για το θέμα των κλειστών δρόμων των άλλων Δήμων,της λειτουργίας του Ανοιχτού Πανεπιστημίου και του ΙΕΚ προχωράει την έρευνα και θα μας ενημερώσει για την εξέλιξη.

**ΕΝΤΥΠΟ ΑΝΑΦΟΡΑΣ**

**Προς το Συνήγορο του Πολίτη**

**(ΥΠΟΒΑΛΛΕΤΑΙ ΑΤΕΛΩΣ)**

**1. ΑΤΟΜΙΚΑ ΣΤΟΙΧΕΙΑ** **(Παρακαλούμε συμπληρώστε με ΚΕΦΑΛΑΙΑ γράμματα)**

**Ο\*\***ΝΟΜΑ:**………**ΕΞΩΡΑΙΣΤΙΚΟΣ-ΠΟΛΙΤΙΣΤΙΚΟΣ ΣΥΛΛΟΓΟΣ ΑΜΑΡΟΥΣΙΟΥ ‘ΖΩΟΔΟΧΟΣ ΠΗΓΗ’……………………………………………………………………………………………………………\*\*

**Ε\*\***ΠΩΝΥΜΟ:\*\*……………………………………………………………………………………………….……………….

**Ο\*\***ΝΟΜΑ Π\***\*ΑΤΡΟΣ:**……………………………………………………………………………………………………….

**Δ\*\***ΙΕΥΘΥΝΣΗ: Ο\***\*ΔΟΣ/Α\*\***ΡΙΘΜΟΣ\*\*……ΧΑΛΚΙΔΙΚΗΣ 17 ΚΑΙ ΖΩΟΔ.ΠΗΓΗΣ 2 …………………………………………………………………………………

**Π\*\***ΟΛΗ**………ΜΑΡΟΥΣΙ…………………………**Τ\***\*ΑΧ. ΚΩΔ**…15122…………………………….

**Α\*\***ΡΙΘΜ. Δ\***\*ΕΛΤΙΟΥ Α\*\***ΣΤΥΝ. Τ\***\*ΑΥΤΟΤΗΤΑΣ /Δ\*\***ΙΑΒΑΤΗΡΙΟΥ:\*\*………………………………………………….

**Τ\*\***ΗΛΕΦΩΝΟ:**……………………………………………………**F\***\*AX:**………………………………………..

**2. ΔΗΜΟΣΙΑ ΥΠΗΡΕΣΙΑ ΣΤΗΝ ΟΠΟΙΑ ΑΝΑΦΕΡΕΤΑΙ Η ΚΑΤΑΓΓΕΛΙΑ**

ΔΗΜΟΣ ΠΕΥΚΗΣ, ΔΗΜΟΣ ΗΡΑΚΛΕΙΟΥ, ΔΗΜΟΣ ΑΜΑΡΟΥΣΙΟΥ, ΠΟΛΕΟΔΟΜΙΑ ΑΜΑΡΟΥΣΙΟΥ, ΟΤΕ, ΥΠΟΥΡΓΕΙΟ ΠΑΙΔΕΙΑΣ…………………………………………………

**3. ΠΕΡΙΓΡΑΨΤΕ ΜΕ ΣΥΝΤΟΜΙΑ ΤΟ ΠΡΟΒΛΗΜΑ ΣΑΣ (\*\***Παρακαλούμε συμπληρώστε με καθαρά και ευανάγνωστα γράμματα, με μπλε ή μαύρο στυλό, και εξηγείστε σύντομα και με τρόπο σαφή και κατανοητό, το πρόβλημά σας. Είναι απαραίτητο να αναφέρετε στοιχεία, όπως για παράδειγμα: την ακριβή ημερομηνία και τις περιστάσεις κάτω από τις οποίες ανέκυψε το πρόβλημά σας καθώς και τον τρόπο με τον οποίο ζητάτε να επιλυθεί, αν έχετε ήδη απευθυνθεί στην αναφερόμενη υπηρεσία, αν λάβατε απάντηση, αν έχετε ασκήσει ενδικοφανή προσφυγή ή αν η υπόθεσή σας εκκρεμεί ενώπιον δικαστικής αρχής)\*\*………………………

Η περιοχή **‘Ψαλίδι’** Αμαρουσίου είναι μία περιοχή αμιγούς κατοικίας , σύμφωνα με το ΦΕΚ 166/6.3.1987.Αναφερόμαστε στο τμήμα που περικλείεται από τις οδούς Βύρωνος-Ανδρόνικου , Νερατζιωτίσσης, Α.Παπανδρέου , Αγρινίου.Η περιοχή μας έχει χαμηλά σπίτια ,οι κάτοικοι έχουν επενδύσει τα χρήματά τους σε μια περιοχή που με βάση τις προδιαγραφές για τους όρους δόμησης και της χρήσεις γης θα τους εξασφάλιζε **μια ικανοποιητική ποιότητα ζωής μέσα σε ένα αστικό περιβάλλον**.

Στην περιοχή αυτή έχουν εγκατασταθεί μεγάλες υπερτοπικές χρήσεις με συνέπεια να έχουν δημιουργηθεί τεράστια προβλήματα.

Από το 2005 λειτούργησε το υπερτοπικό εμπορικό κέντρο ‘THE MALL΄ και μεταγενέστερα το Υπουργείο Παιδείας ,η λειτουργία των οποίων επιδείνωσε δραματικά τους όρους διαβίωσης των κατοίκων , διότι οι χρήσεις γης «μεταβλήθηκαν επί τα χείρω» (αθροίζοντας τις επιπτώσεις και από τη λειτουργία της Αττικής οδού και του σταθμού ‘Νερατζιώτισσα’).Αυτά όλα έγιναν χωρίς υποδομές για τη διευθέτηση του ολοένα αυξανόμενου όγκου οχημάτων και χωρίς μελέτες εκτίμησης των επιπτώσεων στο περιβάλλον και τη ζωή των κατοίκων του οικισμού που γειτνιάζει.

Σύμφωνα με δημοσιεύματα εφημερίδων –από στοιχεία του ίδιου του εμπορικού κέντρου – οι επισκέπτες κάθε χρόνο είναι 12.000.000.Και μόνο αυτό το στοιχείο δείχνει ότι μία Ελλάδα έρχεται κάθε χρόνο στο ‘Ψαλίδι’.

Τα οχήματα κινούνται ανεξέλεγκτα προς όλες τις κατευθύνσεις παραβιάζοντας χωρίς όριο όλα τα σήματα που υπάρχουν , εκμεταλλευόμενοι και το γεγονός ότι η σήμανση είναι ελλιπής ή λάθος σε αρκετούς δρόμους.

Οι κάτοικοι της περιοχής έχουν προσπαθήσει με όλα τα μέσα να υπάρξει μία λύση στο κυκλοφοριακό πρόβλημα κατ΄αρχήν το οποίο είναι το μείζον θέμα(όχληση από το θόρυβο, ρύπανση, ατυχήματα, κυκλοφοριακό χάος ,ανεξέλεγκτο parking).

Η **Δημοτική Αρχή ΑΜΑΡΟΥΣΙΟΥ** ανέθεσε στο Πανεπιστήμιο Πατρών την εκπόνηση κυκλοφοριακής μελέτης για το ‘Ψαλίδι’ με κύριο άξονα την αποτροπή της διαμπερούς κυκλοφορίας για την εξυπηρέτηση των υπερτοπικών χρήσεων που έχουν εγκατασταθεί στην άλλη πλευρά της Αττικής οδού , αλλά διέρχονται από τον οικισμό –καταστρέφοντας τον οικιστικό ιστό-για την πρόσβασή τους παρά την ύπαρξη ‘εναλλακτικών’ διαδρομών από μεγάλους οδικούς άξονες.

Η μελέτη εγκρίθηκε με την απόφαση 564/20.12.2007 του Δημοτικού Συμβουλίου και επανεγκρίθηκε με την απόφαση 301/17.6.2008 του Δημ.Συμβουλίου.

Εν τω μεταξύ οι **Δήμοι Πεύκης και Ηρακλείου** με τους οποίους γειτνιάζει η περιοχή μας έχουν κυριολεκτικά κλείσει τέσσερις δρόμους (Μεσολογγίου, Χίου,Πετμεζά και Κατσαντώνη) με τσιμεντένιες κατασκευές,γλάστρες,σκάλες κλπ επιτείνοντας το πρόβλημα,διότι πρακτικά αυτοί οι δρόμοι εξυπηρετούν μόνο τους κατοίκους αυτών των δρόμων.

Ο Δημος Πεύκης σε επιστολή μας(αρ.πρωτ.7364/11.11.08) με βάση ποιες αποφάσεις έχουν κλείσει οι δρόμοι , απάντησε αόριστα με αποφάσεις Δημοτικών Συμβουλίων(αρ.πρωτ.8260/18.12.08).

Στην περιοχή μας δεν έχει γίνει καμμία κυκλοφοριακή ρύθμιση.

**Ζητάμε να διευρευνήσετε:**

1\. τη νομιμότητα του κλεισίματος των δρόμων και από τους δύο Δήμους (Ηρακλείου και Πεύκης ) δεδομένου ότι όπως γνωρίζουμε ακόμα και πεζόδρομοι να ήταν θα έπρεπε να έχουν εκδοθεί ΦΕΚ και οι πεζόδρομοι δεν ‘κλείνουν’.

2\. τη νομιμότητα της μη λήψης μέτρων προστασίας μέχρι σήμερα από το Δήμο Αμαρουσίου (π.χ.εφαρμογή κυκλοφοριακών ρυθμίσεων και τα τεχνικά έργα που θα στηρίζουν τις ρυθμίσεις αυτές)

Επίσης

1.Στο οικοδομικό τετράγωνο 648 λειτουργεί το εκπαιδευτικό κέντρο του **ΟΤΕ**,το οποίο από το 2005 μετονομάστηκε σε ’ΟΤΕ ACADEMY’ διευρύνοντας τις εκπαιδευτικές του δράσεις και σήμερα εκτός των άλλων δραστηριοτήτων παραχωρεί τις εγκαταστάσεις του στο Ανοιχτό Πανεπιστήμιο (τριτοβάθμια εκπαίδευση) .

Στη διάρκεια των μαθημάτων τα Σαββατοκύριακα οι γύρω δρόμοι πλημμυρίζουν στην κυριολεξία από αυτοκίνητα και ό,τι αυτό συνεπάγεται.Σημειώστε ότι υπάρχει κινητικότητα διαρκής των αυτοκινήτων γιατί τα μαθήματα και οι αντίστοιχες ώρες ποικίλουν.

Επίσης στο οικοδομικό τετράγωνο 665 σε δημόσιο Λύκειο λειτουργεί Δημόσιο ΙΕΚ.

Κατ΄αρχήν σύμφωνα με το προαναφερθέν ΦΕΚ περί αμιγούς κατοικίας επιτρέπεται στην περιοχή μας λειτουργία μόνο πρωτοβάθμιας και δευτεροβάθμιας εκπαίδευσης και όχι τριτοβάθμιας.

Σε έγγραφό μας προς την **Πολεοδομία Αμαρουσίου** (αρ.πρωτ.7006/11.11.08), για τη χρήση των Ο.Τ.648 και 665 ,μας απάντησε (αρ.πρωτ.7006/25.11.2008) ότι επιτρέπονται κατά παρέκκλιση χρήσεις εφόσον δεν αποτελούν παράγοντα επικινδυνότητας και πηγή όχλησης για το περιβάλλον ,την κυκλοφορία και ιδιαίτερα την κατοικία ύστερα από έλεγχο των αρμοδίων Υπηρεσιών.

**Ζητάμε να διερευνήσετε:**

τη νομιμότητα της δραστηριότητας του ‘OTE ACADEMΥ’ καιθώς και του Δημοσίου ΙΕΚ και εάν έχει γίνει έλεγχος από τις αρμόδιες Υπηρεσίες για τη σημερινή μορφή λειτουργίας τους ,λαμβάνοντας υπόψιν σας το χαρακτηρισμό της περιοχής ως ‘ΑΜΙΓΟΥΣ ΚΑΤΟΙΚΙΑΣ’στην οποία επιτρέπεται λειτουργία μόνο πρωτοβάθμιας και δευτεροβάθμιας εκπαίδευσης, την όχληση που προκαλεί στην κατοικία και τη ρύπανση στο περιβάλλον η συγκέντρωση και διακίνηση εκατοντάδων αυτοκινήτων στην περιοχή μας και δεδομένης της μεγάλης υποβάθμισης της περιοχής μας από τη λειτουργία υπερτοπικών χρήσεων (Μall ,Yπουργείο Παιδείας, Αττική οδός,Σταθμός Νερατζιώτισσα κλπ).

Είμαστε στη διάθεσή σας για κάθε πρόσθετη πληροφορία ή διευκρίνιση.

    ΣΥΝΗΜΜΕΝΑ:

1. απόφαση 564/20.12.2007 Δημ.Συμβουλίου Αμαρουσίου
2. απόφαση 301/2008 Δημ.Συμβουλίου Αμαρουσίου
3. έγγραφο προς Δήμο Πεύκης(7364/11.11.08)
4. απαντητικό έγγραφο Δήμου Πεύκης…(8260/18.12.08)
5. έγγραφο προς την Πολεοδομία Αμαρουσίου(7006/11.11.08)
6. απαντητικό έγγραφο Πολεοδομίας Αμαρουσίου…(7006/25.11.2008)

ΗΜΕΡΟΜΗΝΙΑ:10/02/2009
