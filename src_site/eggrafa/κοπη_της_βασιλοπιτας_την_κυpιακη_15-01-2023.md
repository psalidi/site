---
title: ΚΟΠΗ ΤΗΣ ΒΑΣΙΛΟΠΙΤΑΣ ΤΗΝ ΚΥΡΙΑΚΗ 15.01.2023
layout: layouts/eggrafa.njk
tags: eggrafa
date: 2023-01-16T10:12:15.537Z
image: /assets/uploads/images/βασιλόπιτα.jpg
description: Κοπή της Βασιλόπιτας για το έτος 2023
attachment: /assets/uploads/images/κοπή_βασιλόπιτας_15.01.23.jpg
---
Μέσα σε ένα χαρούμενο κλίμα φιλίας και αισιοδοξίας, πραγματοποιήθηκε η κοπή  της πρωτοχρονιάτικης πίτας, την Κυριακή 15 Ιανουαρίου 2023, στην  κατάμεστη από κόσμο αίθουσα του Συλλόγου μας. Τη βασιλόπιτα, ευλόγησε ο Αρχιμανδρίτης του Ι.Ν. Ζωοδόχου Πηγής, π. Αθανάσιος Πεφάνης.

Ο Πρόεδρος, Κώστας Σολδάτος και τα μέλη του Δ.Σ. ευχήθηκαν σε όλα τα μέλη και τους φίλους του Συλλόγου μια Καλή Χρονιά, με Υγεία και Προκοπή για κάθε σπίτι.

Την τελετή τίμησε με την παρουσία του ο Δήμαρχος Αμαρουσίου, κ. Θεόδωρος Αμπατζόγλου, ο οποίος αφιέρωσε το κομμάτι της βασιλόπιτας στα μέλη του Δ.Σ., για τη συνεπή και τεκμηριωμένη παρουσία τους στα κοινά και για τη μαχητική διεκδίκηση των θεμάτων της γειτονιάς, στο Δημοτικό Συμβούλιο και τη Δημοτική Επιτροπή Διαβούλευσης. 

Ο κ. Δήμαρχος αναφέρθηκε στα έργα υποδομής που θα υλοποιηθούν στο επόμενο διάστημα στο Ψαλίδι και προέτρεψε όλους τους κατοίκους  να πλαισιώσουν στις δραστηριότητες του δραστήριου Συλλόγου της γειτονιάς.

Την εκδήλωση τίμησε, επίσης, μεταφέροντας και τις ευχές του Περιφερειάρχη Αττικής, κ. Γιώργου Πατούλη, η Αντιπεριφερειάρχης Βορείου Τομέα, κα Λουκία Κεφαλογιάννη.

Εκ μέρους του Δήμου Αμαρουσίου, τίμησαν την εκδήλωση, επίσης, ο Πρόεδρος του Δημοτικού Συμβουλίου, κ. Δημήτρης Σμυρνής, οι Αντιδήμαρχοι κ.κ. Στέφανος Τσιπουράκης, Σπυρίδων Σταθούλης, Επαμεινώνδας Κατσιγιάννης, Γιάννης Νικολαράκος, Ειρήνη-Μαρία Χαλιώτη, και Γιάννης Ιωαννίδης, η  Αντιπρόεδρος του Δ.Σ.  κα Κυριακή Κανάρη – Ντάλη, ο Πρόεδρος της ΚΕΔΑ κ. Νικόλαος Πέππας, ο Πρόεδρος του Ο.ΚΟΙ.Π.Α.Δ.Α., κ. Πέτρος Κόνιαρης, η Πρόεδρος της Σχολικής Επιτροπής Πρωτοβάθμιας Εκπαίδευσης, κα  Ελένη Βλάχου – Σταματάκη,  οι Δημοτικοί Σύμβουλοι κα Μαρία – Δήμητρα Ρώτα (Γραμματέας του Δ.Σ), κα Κατερίνα Βουρλάκη (Αντιπρόεδρος της ΚΕΔΑ),  κα Ελένη Λέκκα – Καλαντζάκη (Πρόεδρος της Επιτροπής Παιδείας και της Επιτροπής Ισότητας), κα Φανή Λέκκα (Εντεταλμένη Σύμβουλος Ανάπτυξης Τουρισμού & Προστασίας Καταναλωτή), κα Κατερίνα Ψάλτη, κ. Επαμεινώνδας Γαρδέλης, και κ. Παναγιώτης Σαγρής.

Παραβρέθηκαν και τίμησαν την εκδήλωση, επίσης, ο κ. Κωνσταντίνος Τσαγκαρόπουλος, πρώην Δημοτικός Σύμβουλος και Πρόεδρος του Ναυτικού Απομαχικού Ταμείου (ΝΑΤ), ο Πρόεδρος της ΔΗΜ.ΤΟ. ΝΔ κ. Χρήστος Μπελεγράτης, ο Πρόεδρος της ΟΝΝΕΔ Αμαρουσίου, κ. Παναγιώτης Μακροποδαράς, η κα Κατερίνα Σκιντζού, μέλος της Νομαρχιακής Επιτροπής της ΝΔ., η κα Εβίτα Ζέρβα, Εκδότης του Αθμόνιου Βήματος. ο κ. Ελευθέριος, Μαγιάκης, πρώην Δημοτικός Σύμβουλος, ο  Πρόεδρος της Ένωσης Κρητών Αμαρουσίου, κ. Κωστής Σηφάκης και ο Σύμβουλος του Δημάρχου για θέματα Αθλητισμού κ. Χρυσόστομος Σχοινάς.

Το όμορφο και ζεστό κλίμα συνεχίστηκε, με τα μέλη του Συλλόγου  να ανταλλάσσουν, μεταξύ τους, ευχές και απόψεις για τα θέματα της γειτονιάς, με τη συνοδεία του καφέ και των άφθονων κερασμάτων του φιλόξενου Συλλόγου μας.

Καλή Χρονιά σε όλους!

Το Δ.Σ.