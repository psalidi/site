---
title: ΠΡΟΤΑΣΕΙΣ Δ.Σ ΓΙΑ ΤΕΧΝΙΚΟ ΠΡΟΓΡΑΜΜΑ ΔΗΜΟΥ
description: ΠΡΟΤΑΣΕΙΣ Δ.Σ ΓΙΑ ΤΕΧΝΙΚΟ ΠΡΟΓΡΑΜΜΑ ΔΗΜΟΥ
date: 2015-11-25T06:06:05+00:00
layout: layouts/drastiriotites.njk
tags:
  - "Αρχείο"
---

<!-- excerpt -->

**ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ**

**ΣΥΛΛΟΓΟΣ ΨΑΛΙΔΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**Προς τον Δήμαρχο Αμαρουσίου**

**κ.Γ.Πατούλη**

**ΤΕΧΝΙΚΟ ΠΡΟΓΡΑΜΜΑ ΨΑΛΙΔΙΟΥ**

**4.11.2008**

**_Κε Δήμαρχε,_**

Είναι γνωστά σε όλους τα προβλήματα που αντιμετωπίζει η περιοχή μας,η οποία από περιοχή αμιγούς κατοικίας έχει μεταλλαχθεί σε περιοχή υπερτοπικού κέντρου.Από 2/7/2008 σας έχουμε γνωστοποιήσει τα προβλήματα αναλυτικά.Με την παρούσα επιστολή θα σας αναφέρουμε πιο συγκεκριμένα τα έργα που ο Σύλλογος πιστεύει ότι πρέπει να γίνουν και θα αγωνιστεί στην κατεύθυνση της υλοποίησής τους.Η μόνη ελπίδα για να μη ‘χαθεί’ το Ψαλίδι και να επιζήσει σαν μια γειτονιά λίγο καλύτερη από αυτές του κέντρου της Αθήνας είναι να γίνουν **έργα ανάπλασης**,τα οποία ο Δήμος υποχρεούται **να εντάξει άμεσα στο Τεχνικό πρόγραμμα**.Το οικονομικό σκέλος για την υλοποίηση των έργων είναι θέμα διαχείρισης του Δήμου,όμως θα πρέπει να υπάρξει μια ελάχιστη αντιστάθμιση της υποβάθμισης της περιουσίας και της ζωής των κατοίκων του Ψαλιδίου.Ενα σημαντικό μέρος των ανταποδοτικών τελών θα πρέπει να διατεθεί για την ανάπλαση της περιοχής μας,διότι οι χρήσεις γης ‘μεταβλήθηκαν επί τα χείρω’ και κατά παράβαση των συνταγματικών επιταγών επιδεινώθηκαν δραματικά οι όροι διαβίωσης των κατοίκων της περιοχής.

Τα έργα που ζητάμε να υλοποιήσετε είναι τα εξής:

**1**.Η **δημιουργία δρόμων ήπιας κυκλοφορίας**.Σε πρώτη φάση διαπλάτυνση ανά διαστήματα των πεζοδρομίων στους δρόμους Πέλικα, Αιγαίου ,Ψαρών ,Β.Παράδρομο(οι δρόμοι με το μεγαλύτερο κυκλοφοριακό φορτίο ).Σε επόμενη φάση όλων των υπολοίπων δρόμων.

**2**.**Στένεμα των εξόδων των οδών και πεζοδρόμων** που είναι κάθετοι στην οδό Βύρωνος,Μ.Ανδρόνικου και των Βορείου και Νοτίου Παραδρόμου της Αττικής Οδού, για να καθιστούν αδύνατη την κίνηση των οχημάτων αντίθετα προς τη σήμανση (παρατηρείται συστηματική παραβίαση των απαγορευτικών σημάτων)

**3.Πεζοδρόμηση** ( όλων των οδών που προβλέπονται από το ρυμοτομικό σχέδιο)

**4.Διάνοιξη ,ασφαλτόστρωση και διαμόρφωση πεζοδρομίων** των οδών

-Φθιώτιδος από Βύρωνος μέχρι Πέλικα

-Εγνατίας σε όλο το μήκος της δηλαδή από Πέλικα μέχρι Νερατζιωτίσσης

-Χαράς από Λακωνίας μέχρι Νερατζιωτίσσης

-Λακωνίας σε όλο το μήκος της από Βύρωνος μέχρι Πέλικα

-Λακωνίας σε όλο το μήκος της από Χαλκιδικής μέχρι Νερατζιωτίσσης

-Πάροδος Λακωνίας(σκαλάκια) από Χαλκιδικής μέχρι Β.Παράδρομο

-Γυθείου από Ρέας μέχρι Αγρινίου

-Κυρίλλου από Εγνατίας μέχρι Νερατζιωτίσσης

-Χαλκιδικής από Ζ.Πηγής μέχρι Η.Μηνιάτη

-Λάσκαρη από Φθιώτιδος μέχρι Νερατζιωτίσσης

-Αιγαίου ,Ψαρών,Πέλικα ,Aίαντος στα τμήματα που στενεύουν και δεν υπάρχουν πεζοδρόμια,

-Μυστρά από Ομορφοκλησσιάς μέχρι Ηλέκτρας

-Αίαντος από Ηλέκτρας μέχρι Πέλικα(και διαπλάτυνση)

Σε περίπτωση που έχουν παραληφθεί στα ανωτέρω δρόμοι προς διάνοιξη και ασφαλτόστρωση, εννοείται ότι πρέπει να συμπεριληφθούν και αυτοί

**5.Οριοθέτηση με κράσπεδα των πεζοδρομίων** σε όλα τα τμήματα των δρόμων που δεν υπάρχουν πεζοδρόμια

**6.Απαγόρευση με κατάλληλα σήματα της διέλευσης βαρέων οχημάτων** από τον οικισμό

**7.Φύτευση δ**ένδρων και άλλων φυτών **σε όλους τους δρόμους του Ψαλιδίου, σύμφωνα με τις προδιαγραφές της μελέτης που εκπόνησε η αρμόδια Υπηρεσία του Δήμου.**

**8.Φωτισμός** στο Β.Παράδρομο και στο Ν.Παράδρομο από Ε.Μύλερ μέχρι γέφυρα Αιγαίου

**9.Ανάπλαση του κοινόχρηστου χώρου** μεταξύ των οδών Ψαρών ,Πέλικα και Εγνατίας

**10.Τοποθέτηση καλαθιών** για σκουπίδια σε όλες τις στάσεις του Ψαλιδίου

**11.**Καθαρισμός οικοπέδων από τα αιώνια μπάζα τα οποία έχουν μεταφερθεί από δημοτικές εργολαβίες

**12.**Αξιοποίηση του π**ρώην εργοτάξιου της Αττικής οδού στη γέφυρα της οδού Ηλέκτρας για χώρο πρασίνου**

**13.**Δημιουργία **παιδικής χαράς** στην πλατεία Λακωνίας

**14.Καθαρισμός του ρέματος** στο τμήμα που διατρέχει το Ψαλίδι

**15.**Μελέτη και εφαρμογή συστήματος στάθμευσης στους δρόμους γύρω από το σταθμό Νερατζιώτισσας με έργα υποδομής

**16.Κατασκευή των απαραίτητων τεχνικών έργων** στους πεζοδρόμους Ε.Μίλλερ και Πέλικα ώστε να εφαρμοστεί η μελέτη κυκλοφοριακών ρυθμίσεων ( απόφαση Δημοτικού Συμβουλίου 564/20-12-07 και 301/13-6-08) .Ειδικά για τη Μίλλερ ακριβώς στο σημείο που προβλέπεται .

**17.Στένεμα της γέφυρας της Αιγαίου** ώστε να είναι εφικτή η εφαρμογή της μελέτης κυκλοφοριακών ρυθμίσεων στην οποία προβλέπεται μονοδρόμηση ( απόφαση Δημοτικού Συμβουλίου 564/20-12-07 και 301/13-6-08) .

Επαναλαμβάνουμε για μια ακόμη φορά ότι τα προαναφερθέντα έργα είναι φανερό ότι έχουν **ένα στόχο**,τη βελτίωση της ποιότητας της ζωής όλων των κατοίκων.Χωρίς να λέμε ότι το Ψαλίδι θα γίνει ξανά προάστειο, θέλουμε να πιστεύουμε ότι με την **ενίσχυση του πράσινου στην περιοχή ,τη ρύθμιση του κυκλοφοριακού χάους ,την απαγόρευση της διαμπερούς κυκλοφορίας μέσα** **από συνοικιακούς δρόμους , τη χρήση των μεγάλων οδικών αξόνων και τη μετατροπή όλων των δρόμων σε** **ήπιας** **κυκλοφορίας**θα μπορέσουμε να βελτιώσουμε έστω και λίγο την ποιότητα της ζωής μας Εξάλλου το περιβαλλοντικό έγκλημα που συντελέστηκε στην περιοχή δεν ξεχνιέται γι αυτό και οι κάτοικοι παράλληλα με τις προσπάθειες για καλύτερο περιβάλλον ζωής θα επιδιώξουν και νομικά την προστασία τους από τις περιβαλλοντικές επιπτώσεις των συνεχώς αναφυόμενων υπερτοπικών κέντρων και χρήσεων.
