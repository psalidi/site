---
title: ΠΕΠΡΑΓΜΕΝΑ 2014-2015
description: ΠΕΠΡΑΓΜΕΝΑ 2014-2015
tags: eggrafa
date: 2015-05-25T05:15:49+00:00
layout: layouts/drastiriotites.njk

---

ΕΤΗΣΙΑ ΑΠΟΛΟΓΙΣΤΙΚΗ ΓΕΝΙΚΗ ΣΥΝΕΛΕΥΣΗ - ΕΚΘΕΣΗ ΠΕΠΡΑΓΜΕΝΩΝ

<!-- excerpt -->

EΞΩΡΑΪΣΤΙΚΟΣ-ΕΚΠΟΛΙΤΙΣΤΙΚΟΣ **ΜΑΪΟΣ** **/** **2015**

ΣΥΛΛΟΓΟΣ ΑΜΑΡΟΥΣΙΟΥ

¨ΖΩΟΔΟΧΟΣ ΠΗΓΗ¨

ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2

**[www.psalidi-maroussi.gr](http://www.psalidi-maroussi.gr/)**

**info@psalidi-maroussi.gr**

**ΑΠΟΛΟΓΙΣΜΟΣ 2015**

**ΠΕΠΡΑΓΜΕΝΑ ΔΙΟΙΚΗΤΙΚΟΥ ΣΥΜΒΟΥΛΙΟΥ 14/5/2014 ΕΩΣ 24/5/2015**

Το Διοικητικό Συμβούλιο που εξελέγη στις 11/5/2014 έθεσε σαν στόχο

1.την άσκηση πίεσης προς το Δήμο για την υλοποίηση των έργων που είχε ζητήσει το Δ.Σ. πριν τη νέα εκλογή του

2.την περαιτέρω προώθηση των μεγάλων θεμάτων της γειτονιάς μας

3.την καλύτερη λειτουργία του Συλλόγου

Μετά την εκλογή του νέου Δημοτικού Συμβουλίου ενημερώσαμε και πάλι το Δήμαρχο και τους αρμόδιους αντιδημάρχους για όλα τα θέματα.

Συνοπτικά αναφέρουμε παρακάτω τις ενέργειες του ΔΣ

1. **Διανοίξεις δρόμων** **(Κυρίλλου, Λακωνίας)**

Σχετικά με τα αιτήματα του Συλλόγου για διάνοιξη της οδού Κυρίλλου στο τμήμα της που γειτνιάζει με το ρέμα Βύρωνα και στη διάνοιξη της οδού Λακωνίας σημειώνουμε τα παρακάτω.

- **Κυρίλλου**

Έχει κατατεθεί από μέρους της Τεχνικής Υπηρεσίας του Δήμου στην Περιφέρεια νέα μελέτη για αντιστήριξη των πρανών του ρέματος Βύρωνα.

H Περιφέρεια αναμένει να λάβει τις απαραίτητες περιβαλλοντικές αδειοδοτήσεις προκειμένου να εντάξει το εν λόγω έργο σε νέα εργολαβία που θα δημοπρατήσει με τίτλο «ΕΡΓΑΣΙΕΣ ΑΡΣΗΣ ΚΑΤΑΠΤΩΣΕΩΝ ΠΡΑΝΩΝ ΡΕΜΑΤΩΝ ΠΕΡΙΦΕΡΕΙΑΣ ΑΤΤΙΚΗΣ ΑΠ 84/14».

- **Λακωνίας**

Έχει ολοκληρωθεί η μελέτη διάνοιξης της Οδού Λακωνίας. Δεν υφίστανται ιδιαίτερα προβλήματα σχετικά με τις απολοτριώσεις που πρέπει να γίνουν. Αναμένεται η σύνταξη του προϋπολογισμού του έργου. Επειδή το έργο διάνοιξης είναι σχετικά μεγάλο, θα ανατεθεί από μόνο του σε μία εργολαβία. Το έργο θα ενταχθεί στην επόμενη αναμόρφωση του τεχνικού προγράμματος του Δήμου για το 2015.

2. **Δρόμοι ήπιας κυκλοφορίας**

Παρουσιάστηκε από τα μέλη του Δ.Σ η αναγκαιότητα διαμόρφωσης των δρόμων εκείνων της γειτονιάς μας που με παλαιότερες αποφάσεις του Δημοτικού Συμβουλίου έχουν χαρακτηρισθεί ως ήπιας κυκλοφορίας.

Ο Σύλλογός μας για την διαμόρφωση των εν λόγω δρόμων κατέθεσε πρόταση στο Δήμο και ζητά κατ’ελάχιστον την διαπλάτυνση των πεζοδρομίων και την πυκνή δενδροφύτευσή τους ώστε να ανακουφισθούν οι παρόδιοι κάτοικοι από τον μεγάλο κυκλοφοριακό φόρτο που δέχονται λόγω της γειτνίασης με τις μεγάλες υπερτοπικές χρήσεις που έχουν εγκατασταθεί στην περιοχή μας.

**Οι δρόμοι για τους οποίους αναφερόμαστε είναι ο Β. Παράδρομος της Αττικής οδού, η Αιγαίου, η Πέλικα και η Ψαρών.**

3. **Βύρωνος**

Δεδομένου ότι η εικόνα της οδού Βύρωνος παραπέμπει σε δρόμο τριτοκοσμικής χώρας, με επιστολή που καταθέσαμε στο Δήμο, ζητούμε την βελτίωση της εικόνας της οδού με την διαμόρφωση των πεζοδρομίων και την μονοδρόμησή της.

**3.1 Πεζοδρόμια**

Αναφορικά με την διαμόρφωση των πεζοδρομίων, εκκρεμούν οι πράξεις αναλογισμού με αβέβαιο χρονοδιάγραμμα υλοποίησης. Αφού εξασφαλισθεί η χρηματοδότηση, θα προχωρήσουν στην δημοπράτηση του έργου.

**3.2** **M\*\***ονοδρόμηση\*\*

Σε συνάντηση με το Δήμαρχο κατατέθηκε από το Δ.Σ του Συλλόγου ολοκληρωμένη πρόταση για την μονοδρόμηση της εν λόγω οδού.

4. **Κυκλοφοριακό**

Εστάλη επιστολή στο Δήμο στην οποία καταγράφεται η αναγκαιότητα αναθεώρησης της υπάρχουσας κυκλοφοριακής μελέτης προς άρση των όποιων αδυναμιών έχουν εμφανισθεί κατά την διάρκεια υλοποίησης της υπάρχουσας κυκλοφοριακής μελέτης.

Υπεγράφη σύμβαση μεταξύ της Δημοτικής Αρχής και του μελετητή και αναμένουμε εντός των προσεχών ημερών να έχουμε προς διαβούλευση από μέρους του, αναθεωρημένο σχέδιο κυκλοφοριακής μελέτης που θα αφορά την περιοχή μας.

5. **Υπουργείο Παιδείας**

Ζητήθηκε με επιστολή προς τον Δήμο η αξιοποίηση της νότιας κεντρικής πύλης της έκτασης του χώρου της ΑΣΠΑΙΤΕ με ταυτόχρονη διάνοιξη και χρήση του εσωτερικού δρόμου της έκτασης της ΑΣΠΑΙΤΕ.

Αναφέρθηκε από τους υπηρεσιακούς παράγοντες του Δήμου ότι το τμήμα αυτό είναι εκτός σχεδίου πόλης και υπάρχουν δυσκολίες στην διάνοιξή του.

6. **Mall**

Ζητήθηκε από την Δημοτική Αρχή να προχωρήσει στις αναγκαίες νομικές ενέργειες ώστε να προσβληθεί νομικά η Απόφαση της Διυπουργικής Επιτροπής Αποκρατικοποιήσεων (ΔΕΣΕ) που ενέταξε την επένδυση του The Mall στις διατάξεις του Ν. 3834/2010 ως μεγάλη στρατηγική επένδυση.

Αναφέρθηκε ότι με νεότερη απόφαση του ΥΠΕΚΑ ξεπεράστηκαν τα θέματα νομιμότητας που έβαζε το Συμβούλιο της Επικρατείας. Η απόφαση αυτή ζητήσαμε να τεθεί σε γνώση του ΔΣ του Συλλόγου μας.

7. **Αντισταθμιστικά**

Δεδομένου ότι η περιοχή μας έχει υποστεί σφοδρές περιβαλλοντικές επιπτώσεις από την εγκατάσταση και λειτουργία υπερτοπικών δραστηριοτήτων που παρανόμως έχουν εγκατασταθεί στη περιοχή μας, έχουμε ζητήσει η Δημοτική Αρχή να θεσμοθετήσει αντισταθμιστικά ωφελήματα προς τους κατοίκους του Ψαλιδίου.

Προκειμένου να αποσυμφορηθεί η γειτονιά μας από τον κυκλοφοριακό φόρτο που μας έχουν φέρει οι μεγάλες υπερτοπικές δραστηριότητες, καταθέσαμε σαν πρώτο βήμα την ακόλουθη πρόταση.

Η Δημοτική Αρχή εν είδη αντισταθμιστικού οφέλους για την περιοχή μας, να πιέσει την ιδιοκτησία του Mall ώστε να επιτρέψει την δωρεάν χρήση του υπογείου πάρκινγκ του κτηρίου για την εξυπηρέτηση των χιλιάδων επισκεπτών του.

Αναφορικά με το εν λόγω θέμα, δεν φαίνεται να υπάρχει από την Δημοτική Αρχή πρόθεση για να θεσμοθετήσει αντισταθμιστικά οφέλη για την περιοχή μας.

8. **Κέντρο δια βίου μάθησης Επιπέδου 2 – ΟΤΕ** **Academy**

Δεδομένου ότι η περιοχή μας έχει χαρακτηρισθεί ως περιοχή αμιγούς κατοικίας και δεν επιτρέπεται η εγκατάσταση εκπαιδευτικών κέντρων πέραν της πρωτοβάθμιας και δευτεροβάθμιας εκπαίδευσης, ζητήσαμε από τον δήμο να προχωρήσει σε όλες εκείνες της Νομικές ενέργειες για τον περιορισμό της λειτουργίας του εκπαιδευτικού κέντρου του ΟΤΕ στα επιτρεπτά εκ του νόμου όρια.

Όπως ανέφεραν, από τις αυτοψίες που διενήργησε η αρμόδια Υπηρεσία του Δήμου, δεν διαπίστωσαν καμία μη σύννομη χρήση. Τα μέλη του Δ.Σ του Συλλόγου μας, εξέφρασαν την έντονη δυσφορία τους, γιατί ενώ είναι προφανές και μόνο από τον τίτλο της επιχείρησης ότι δεν αποτελεί «τυπική εκπαίδευση», ζητήθηκε από εμάς να προσκομίσουμε όλα τα στοιχεία εκείνα που να αποδεικνύουν την μη σύννομη λειτουργία της εν λόγω επιχείρησης.

9. **ΑΣΦΑΛΕΙΑ ΠΕΡΙΟΧΗΣ**

Με αφορμή την αλματώδη αύξηση της εγκληματικότητας που παρατηρείται τους τελευταίους μήνες στην περιοχή μας, καταθέσαμε επιστολές διαμαρτυρίας στο Υπουργείο Δημόσιας Τάξης, Αστυνομικό τμήμα και Δήμο Αμαρουσίου και παράλληλα επισκεφθήκαμε και τον Διοικητή του Α.Τ Αμαρουσίου στον οποίο εκφράσαμε τις ανησυχίες μας για την ελλιπή προστασία της περιοχής μας.

Πρόσφατα διοργανώσαμε συνάντηση των κατοίκων όπου παρουσία εκπροσώπου της Αστυνομίας και της Δημοτικής Αρχής έγινε διάλογος για τα προβλήματα ασφάλειας της περιοχής μας καθώς και προτάσεις αντιμετώπισης της εγκληματικότητας.

Σε συνέχεια της εν λόγω συνάντησης, πληροφορηθήκαμε ότι θα υπάρξει ενίσχυση του Α.Τ Αμαρουσίου για την καλύτερη αστυνόμευση της περιοχής.

10. **ΑΛΛΑ ΘΕΜΑΤΑ**

10.1 Νέο χωροταξικό Νόμος 4269 (ΦΕΚ Α’ 142/28-06-2014)

10.2 ΧΕΥ Κύμης

10.3 ΠΡΑΣΙΝΟ (Κλάδεμα, δεντροφύτευση, λακούβες, πότισμα)

**Το Διοικητικό Συμβούλιο του Συλλόγου έχει εκφράσει προς την Δημοτική Αρχή την δυσαρέσκειά του για τον τρόπο με τον οποίο αντιμετωπίζονται από το Δήμο τα χρονίζοντα προβλήματα που απασχολούν τους κατοίκους της γειτονιάς μας.**

**Οι απαντήσεις που λαμβάνουμε δεν κρίνονται ικανοποιητικές. Η επίλυση των περισσότερων προβλημάτων που θέτουμε παραπέμπονται εις το απώτερο μέλλον…..**

**ΠΟΛΙΤΙΣΤΙΚΑ**

Λειτουργία εικαστικού εργαστηρίου με την ζωγράφο κα Λουκία Κωνσταντίνου .

Μαθήματα yoga με τη γυμνάστρια κα Κατερίνα Κατσογρεσσάκη.

Τρέξιμο με τον γυμναστή κος Χρήστο Κωνσταντινίδη.

Εκδηλώσεις

1. **ΙΟΥΝΙΟΣ 2014**

Εκδήλωση για τα παιδιά που συμμετέχουν στο εικαστικό τμήμα του Συλλόγου μας, με θεατρική παράσταση Καραγκιόζη.

2. **ΣΕΠΤΕΜΒΡΙΟΣ 2014**

Εκδήλωση υποδοχής της καινούργιας περιόδου με την συμμετοχή των κατοίκων του Ψαλιδίου.

3. **ΔΕΚΕΜΒΡΙΟΣ 2014**

\- Διοργάνωση τριήμερου παζαριού χαράς και προσφοράς τα έσοδα του οποίου διατέθηκαν για είδη πρώτης ανάγκης στα παιδάκια που φιλοξενούνται στο σπίτι του Χαμόγελου του Παιδιού στο Μαρούσι.

\- Παιδική γιορτή με προβολή τριών αγαπημένων χριστουγεννιάτικων ταινιών.

-Εκδήλωση υποδοχής των εορτών των Χριστουγέννων με άναμμα των φώτων του δέντρου των Χριστουγέννων και στη συνέχεια μουσική εκδήλωση με κεράσματα.

4. **ΙΑΝΟΥΑΡΙΟΣ 2015**

Εκδήλωση για την κοπή της Βασιλόπιτας

5. **ΦΕΒΡΟΥΑΡΙΟΣ 2015**

Όπως κάθε χρόνο έγινε και φέτος με μεγάλη επιτυχία το Αποκριάτικο ξεφάντωμα την Τσικνοπέμπτη.

6. **ΜΑΡΤΙΟΣ 2015**

Παρακολούθηση της θεατρικής παράστασης **«Ο κύκλος με την κιμωλία»** του Μπέρτολτ Μπρεχτ , στο θέατρο **Παλλάς**.

7. **ΑΠΡΙΛΙΟΣ 2015**

Διοργανώσαμε και φέτος με μεγάλη συμμετοχή των κατοίκων του Ψαλιδίου και όχι μόνο, το πανηγύρι της Ζωοδόχου Πηγής.

8. **ΜΑΪΟΣ 2015**

Ξενάγηση στην Αρχαία Αγορά των Αθηνών.
