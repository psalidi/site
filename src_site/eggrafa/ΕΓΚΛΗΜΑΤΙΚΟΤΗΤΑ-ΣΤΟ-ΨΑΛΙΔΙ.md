---
title: ΕΓΚΛΗΜΑΤΙΚΟΤΗΤΑ ΣΤΟ ΨΑΛΙΔΙ
description: ΕΓΚΛΗΜΑΤΙΚΟΤΗΤΑ ΣΤΟ ΨΑΛΙΔΙ
tags: eggrafa
date: 2015-02-19T08:19:32+00:00
layout: layouts/drastiriotites.njk

---

ΕΠΙΣΤΟΛΗ ΣΤΟ ΤΜΗΜΑ ΑΣΦΑΛΕΙΑΣ ΑΜΑΡΟΥΣΙΟΥ ΑΝΑΦΟΡΑ ΣΤΗΝ ΕΞΑΡΣΗ ΤΗΣ ΕΓΚΛΗΜΑΤΙΚΟΤΗΤΑΣ ΣΤΗΝ ΠΕΡΙΟΧΗ ΜΑΣ

<!-- excerpt -->

**ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ ‘ΖΩΟΔΟΧΟΣ ΠΗΓΗ’ Μαρούσι, 19/1/2015**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**www\*\***.\***\*psalidi\*\***-\***\*maroussi\*\***.\***\*gr**

**info\*\***@\***\*psalidi\*\***-\***\*maroussi\*\***.\***\*gr**

**ΠΡΟΣ** : **ΤΜΗΜΑ ΑΣΦΑΛΕΙΑΣ ΑΜΑΡΟΥΣΙΟΥ**

**ΚΟΙΝ:** α) **ΥΠΟΔ/ΝΣΗ ΑΣΦΑΛΕΙΑΣ Β/Α ΑΤΤΙΚΗΣ**

β) **Δ/ΝΣΗ ΑΣΤΥΝΟΜΙΑΣ Β/Α ΑΤΤΙΚΗΣ**

**γ) ΔΗΜΟΣ ΑΜΑΡΟΥΣΙΟΥ**(υπόψη κ. ΔΗΜΑΡΧΟΥ)

**ΘΕΜΑ :** **ΕΓΚΛΗΜΑΤΙΚΟΤΗΤΑ ΣΤΟ ΨΑΛΙΔΙ ΑΜΑΡΟΥΣΙΟΥ** .

Κύριε Διοικητά,

Με έκδηλη ανησυχία, παρακολουθούμε το τελευταίο διάστημα, μια έξαρση των περιστατικών εγκληματικότητας στην περιοχή του Ψαλιδίου – Αμαρουσίου.

Η γειτονιά μας, όπως γνωρίζετε, είναι μια περιοχή αμιγούς κατοικίας, η οποία, όμως έχει επιβαρυνθεί υπέρμετρα από τη λειτουργία των μεγάλων κέντρων υπερτοπικού χαρακτήρα, όπως το The Athens Mall, το Υπουργείο Παιδείας και η Ακαδημία ΟΤΕ.

Πέραν της συνήθους παραβατικότητας που σχετίζεται με το σπάσιμο υαλοπινάκων αυτοκινήτων και μικροκλοπές, το τελευταίο διάστημα διαπιστώνουμε μια αλματώδη αύξηση διαρρήξεων και ληστειών σε κατοικίες. Μόνο τον τελευταίο μήνα, στη γειτονιά μας καταγράφηκαν επτά περιπτώσεις διαρρήξεων, αλλά και ληστείας με σωματική βία με τη χρήση λοστού. Οι κάτοικοι είναι αναστατωμένοι και όλοι φοβόμαστε ότι σύντομα, αν δεν ληφθούν άμεσα μέτρα, θα θρηνήσουμε και ανθρώπινες ζωές.

Κύριε Διοικητά, αντιλαμβανόμαστε το δύσκολο έργο της Υπηρεσίας σας, δεδομένης της μεγάλης έκτασης της περιοχής που αστυνομεύετε, θέλουμε όμως να σας παρακαλέσουμε να λάβετε όλα τα προσήκοντα μέτρα για την πρόληψη και την καταστολή της εγκληματικότητας στην περιοχή μας.

Θα πρέπει να λάβετε υπόψη ότι, εξ αιτίας της λειτουργίας του The Athens Mall, η περιοχή μας είναι η πλέον επισκέψιμη σε ολόκληρη την Αττική, γεγονός που ευνοεί τις συνθήκες για την εκδήλωση εγκληματικότητας και απαιτεί, από μόνο του, ιδιαίτερα μέτρα αστυνόμευσης στην περιοχή.

**TO** **ΔΙΟΙΚΗΤΙΚΟ ΣΥΜΒΟΥΛΙΟ**
