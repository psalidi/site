---
title: ΠΟΤΙΣΜΑ ΔΕΝΤΡΩΝ
description: ΠΟΤΙΣΜΑ ΔΕΝΤΡΩΝ
date: 2015-06-05T04:30:45+00:00
layout: layouts/drastiriotites.njk
tags:
  - "Προς υπηρεσίες"
---

ΠΟΤΙΣΜΑ ΔΕΝΤΡΩΝ ΠΕΡΙΟΧΗΣ ΨΑΛΙΔΙΟΥ

<!-- excerpt -->

ΕΞΩΡΑΪΣΤΙΚΟΣ – EKΠΟΛΙΤΙΣΤΙΚΟΣ ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ ‘ΖΩΟΔΟΧΟΣ ΠΗΓΗ’ ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2 **www.psalidi-maroussi.gr info@psalidi-maroussi.gr 03-06-2015**

ΠΡΟΣ : **ΔΗΜΟ ΑΜΑΡΟΥΣΙΟΥ**

**Αντιδήμαρχο περιβάλλοντος**

Κο Γεώργιο Ζήκο

**ΘΕΜΑ :** **Πότισμα δέντρων περιοχής Ψαλιδίου.**

Όπως γνωρίζετε, τα τελευταία χρόνια θέλοντας να εμπλουτίσουμε το πράσινο που τόσο πολύ έχει ανάγκη η γειτονιά μας, προχωρήσαμε με την συνεργασία του Δήμου μας σε μια σειρά από δεντροφυτεύσεις.

Δυστυχώς εξαιτίας αδυναμίας του Δήμου να συνδράμει πέρυσι στο πότισμα των δέντρων, ξεράθηκαν αρκετά από αυτά.

Προκειμένου να μην χάσουμε και φέτος και άλλα δέντρα για τα οποία καταβάλαμε τόση μεγάλη προσπάθεια τα προηγούμενα χρόνια, παρακαλούμε όπως διαθέσετε στην περιοχή μας μία υδροφόρα για το αναγκαίο πότισμα των δέντρων.

Επειδή ένα πότισμα που ίσως γίνει δεν αρκεί για την προστασία των δέντρων, θα θέλαμε στο πλαίσιο των αρμοδιοτήτων σας, να μεριμνήσετε για το περιοδικό πότισμα των δέντρων καθ’ όλη την καλοκαιρινή περίοδο και να μας ενημερώσετε για τον χρονοπρογραμματισμό των ποτισμάτων.

Επιπρόσθετα σας πληροφορούμε ότι με έξοδα του Συλλόγου μας, έχουμε διανοίξει λάκκους για την συγκράτηση των νερών που θα πέσουν στα δέντρα.

Είμαστε στην διάθεσή σας, προκειμένου να υποδείξουμε τους δρόμους εκείνους – πλατείες όπου είναι αναγκαίο το πότισμα.

Ευχαριστούμε εκ των προτέρων για την ανταπόκριση.

**ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
