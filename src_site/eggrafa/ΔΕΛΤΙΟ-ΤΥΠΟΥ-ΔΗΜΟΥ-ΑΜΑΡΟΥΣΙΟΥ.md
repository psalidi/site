---
title: ΔΕΛΤΙΟ ΤΥΠΟΥ ΔΗΜΟΥ ΑΜΑΡΟΥΣΙΟΥ
description: ΔΕΛΤΙΟ ΤΥΠΟΥ ΔΗΜΟΥ ΑΜΑΡΟΥΣΙΟΥ
date: 2017-03-27T09:33:41+00:00
layout: layouts/drastiriotites.njk
tags:
  - "Από υπηρεσίες"
---

ΧΡΗΣΗ ΟΙΚΟΠΕΔΟΥ ΧΕΥ ΚΥΜΗΣ

<!-- excerpt -->

**Χώρος πρασίνου το ακίνητο επί της Κύμης, που διεκδικεί ο Δήμος Αμαρουσίου από το Κράτος - _(17/3/2017)_**

Με αφορμή το θόρυβο που επιχειρείται να δημιουργηθεί γύρω από τη χρήση του ακινήτου, ιδιοκτησίας Δημοσίου, που βρίσκεται επί της Κύμης, στην Π.Ε. Ψαλιδιού, το οποίο διεκδικείται από το Δήμο Αμαρουσίου για να μετατραπεί σε χώρο πρασίνου και αναψυχής, θα θέλαμε να επισημάνουμε τα παρακάτω

1. Το συγκεκριμένο ακίνητο ανήκει στο Δημόσιο, κι όχι στο Δήμο. Άρα όσοι υποστηρίζουν ότι πρόκειται να γίνει σκουπιδότοπος, συνειδητά ψευδολογούν. Πως είναι δυνατόν να δοθεί από το Δήμο οποιαδήποτε χρήση σε ένα ακίνητο που δεν του ανήκει;
2. Ο Δήμος Αμαρουσίου και η σημερινή Δημοτική Αρχή διεκδικούν το ακίνητο για να το μετατρέψουν σε χώρο πρασίνου. Καμία άλλη χρήση δεν είναι στις προθέσεις της σημερινής Διοίκησης.
3. Ο Δήμος Αμαρουσίου ανέθεσε στο Πολυτεχνείο την εκπόνηση του τοπικού σχεδίου διαχείρισης απορριμμάτων, σύμφωνα με τις προβλέψεις του εθνικού σχεδιασμού, στο οποίο προβλεπόταν η δημιουργία πράσινων σημείων. Στο συγκεκριμένο ακίνητο της Κύμης προτεινόταν πράγματι η δημιουργία πρασίνου σημείου, όμως η πρόταση αυτή δεν έγινε αποδεκτή από τη Δημοτική Αρχή, η οποία αναζητεί άλλο χώρο για το σκοπό αυτό.
4. Οι κάτοικοι του Ψαλιδιού δεν πρέπει να ανησυχούν, αφού κανένας σχεδιασμός δεν πρόκειται να υλοποιηθεί στην πόλη, αν δεν έχει προηγηθεί δημόσια διαβούλευση και ενημέρωση των κατοίκων. Σε αντίθεση με το παρελθόν, η Διοίκηση Πατούλη ενημερώνει την τοπική κοινωνία για το σχεδιασμό των έργων και παρεμβάσεων της.

Διαβεβαιώνουμε για μια ακόμη φορά πως λένε ψέματα όσοι υποστηρίζουν ότι στο ακίνητο της Κύμης θα διαμορφωθεί χώρος για τη διαχείριση απορριμμάτων.
