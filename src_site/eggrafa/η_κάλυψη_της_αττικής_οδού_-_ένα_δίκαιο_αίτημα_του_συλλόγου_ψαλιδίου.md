---
title: Η ΚΑΛΥΨΗ ΤΗΣ ΑΤΤΙΚΗΣ ΟΔΟΥ - ΕΝΑ ΔΙΚΑΙΟ ΑΙΤΗΜΑ ΤΟΥ ΣΥΛΛΟΓΟΥ ΨΑΛΙΔΙΟΥ
layout: layouts/eggrafa.njk
tags: eggrafa
date: 2021-03-11T09:57:00.147Z
image: /assets/uploads/images/kalipsiattikisodou.jpg
description: Μέριμνα για την προστασία του περιβάλλοντος και για τη βελτίωση των
  συνθηκών διαβίωσης των κατοίκων του Ψαλιδίου
attachment: /assets/uploads/images/επιστολη_πpος_δημο_για_καλυψη_αττικης_οδου_110321_αθμονιον_βημα.pdf
---
<!--StartFragment-->

Στους κύριους στόχους του Συλλόγου μας, περιλαμβάνεται *η **μέριμνα για την προστασία του περιβάλλοντος και για τη βελτίωση των συνθηκών διαβίωσης των κατοίκων*** του Ψαλιδίου.

Ο Σύλλογός μας έχει αναλάβει, μεταξύ άλλων,  την πρωτοβουλία, **να τεθεί, επί τάπητος,  το ζήτημα της κάλυψης τμήματος της Αττικής οδού**.

Πρόκειται, στην ουσία, για την αποκατάσταση μιας αδικίας που έγινε στο στάδιο κατασκευής της οδού, όταν δεν προβλέφθηκε κανένα υπογειοποιημένο τμήμα της στο Μαρούσι. 

Οι λόγοι που κάνουν σημαντικό ένα τέτοιο έργο για την περιοχή μας (αλλά και ολόκληρο το Μαρούσι) είναι, πιστεύουμε, προφανείς και κατανοητοί από όλους.

Προστασία από τη ρύπανση και την ηχορύπανση, αισθητική βελτίωση του περιβάλλοντος της πόλης, αλλά και 800  στρέμματα επιπλέον αδόμητου χώρου πρασίνου και αναψυχής που θα προκύψουν από την κάλυψη της Αττικής οδού.

*Για το ζήτημα αυτό ο Σύλλογος έχει προβεί στις παρακάτω ενέργειες*:

\-  Έθεσε το θέμα κατά τη διάρκεια της συζήτησης του Στρατηγικού Σχεδίου του Δήμου Αμαρουσίου (4/2/2021), ζητώντας να προστεθεί ως **στρατηγικός στόχος η κάλυψη της Αττικής οδού**.

\-   Δημοσιεύθηκε, στο φύλλο της Εφημερίδας **"Αθμόνιο Βήμα"**  (25.2.2021),  σχετικό άρθρο του Προέδρου μας, κ. Κώστα Σολδάτου. 

\-   Εν όψει της συζήτησης του  στρατηγικού σχεδίου, στο Δημοτικό Συμβούλιο (στο προσεχές μέλλον),  απέστειλε  επιστολή, μαζί με το ανωτέρω δημοσίευμα στον Πρόεδρο του Δ.Σ., με την παράκληση να ενημερώσει, σχετικά, όλα τα μέλη του Δ.Σ. για τις θέσεις του Συλλόγου (θα τα βρείτε παρακάτω για την ενημέρωσή σας).   

**Πιστεύουμε ότι οι συνθήκες είναι κατάλληλες για την υλοποίηση αυτού του εμβληματικού και σημαντικού έργου.** 

**Η δύναμή μας είστε όλοι εσείς!**

Το Δ.Σ. 

<!--EndFragment-->