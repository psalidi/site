---
title: Χ.Ε.Υ ΝΕΡΑΤΖΙΩΤΙΣΣΑ
description: Χ.Ε.Υ ΝΕΡΑΤΖΙΩΤΙΣΣΑ
tags:
  - eggrafa
date: 2015-04-15T11:28:08+00:00
layout: layouts/dimosieymata.njk
---
**Θέση της Διοίκησης του Δήμου Αμαρουσίου για το ζήτημα του Χ.Ε.Υ. στη Νερατζιώτισσα**
<!-- excerpt -->
## Απρίλιος 2015

## ΗΛΕΚΤΡΟΝΙΚΟ ΕΝΤΥΠΟ «thessi.gr»

**ΔΗΜΟΣ ΑΜΑΡΟΥΣΙΟΥ**

Ο δήμος Αμαρουσίου με δελτίο Τύπου απαντά στην ανακοίνωση της Ενότητας Ανατροπή και Έργο για το Μαρούσι για τον Χ.Ε.Υ στην Νερατζιώτισσα.

Αναλυτικά:

**ΔΕΛΤΙΟ ΤΥΠΟΥ**

**Δεν έχει αλλάξει η θέση της Διοίκησης του Δήμου Αμαρουσίου για το ζήτημα του Χ.Ε.Υ. στη Νερατζιώτισσα**

Με αφορμή το περιεχόμενο ανακοίνωσης που εξέδωσε η παράταξη της αξιωματικής αντιπολίτευσης, σχετικά με τις χρήσεις γης στο Χ.Ε.Υ. στη Νερατζιώτισσα, η Διοίκηση του Δήμου Αμαρουσίου ξεκαθαρίζει τα παρακάτω:

Ως Δημοτική Αρχή δεν συναινέσαμε ποτέ στην απόφαση που ελήφθη από τον πρώην αναπληρωτή Υπουργό ΥΠΕΚΑ κ. Ταγαρά, με την οποία καθορίζονται χρήσεις γης και όροι δόμησης στο Χώρο Εγκαταστάσεων Υποστήριξης στη Νερατζιώτισσα. Πρόκειται για μονομερή απόφαση του Πρώην Υπουργού , με την οποία είμαστε κατηγορηματικά αντίθετοι.

Η θέση μας παραμένει η ίδια, όπως έχει εκφραστεί επανειλημμένα στο Δημοτικό Συμβούλιο. Διεκδικούμε να περάσουν οι Χ.Ε.Υ. από το ΤΑΙΠΕΔ στο Δήμο και να χαρακτηριστούν κοινόχρηστοι και κοινωφελείς.

Ως Διοίκηση θα απαιτήσουμε αφενός από τη νέα πολιτική ηγεσία του ΥΠΕΚΑ να ακυρώσει την απόφαση του προηγούμενου Υπουργού. Αφετέρου, από τη νέα πολιτική ηγεσία του Υπουργείου Οικονομικών να παραχωρήσει μέσω της νέας Διοίκησης του ΤΑΙΠΕΔ που τοποθετήθηκε πρόσφατα, να παραχωρηθούν οι Χ.Ε.Υ. στο Δήμο Αμαρουσίου.

Είμαστε βέβαιοι ότι στη διεκδίκησή μας αυτή θα έχουμε στο πλευρό μας τη δημοτική παράταξη της αξιωματικής αντιπολίτευσης και τον κ. Μαγιάκη, οι οποίοι άλλωστε ανήκουν στον ίδιο κομματικό χώρο με αυτόν της κυβερνητικής πλειοψηφίας.

Πλέον ο κ. Μαγιάκης και η παράταξή του έχουν την ευκαιρία να αποδείξουν στην πράξη, κι όχι στα λόγια, ότι όσα διεκδικούν όλα αυτά τα χρόνια θεωρώντας τα αυτονόητα , μπορούν να γίνουν πράξη από μια κυβέρνηση της Αριστεράς.
