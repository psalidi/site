---
title: ΚΥΚΛΟΦΟΡΙΑΚΗ ΜΕΛΕΤΗ ΠΕΡΙΟΧΗΣ ΨΑΛΙΔΙΟΥ - ΑΙΤΗΜΑ ΤΟΥ ΣΥΛΛΟΓΟΥ ΓΙΑ ΑΠΟΣΥΡΣΗ
  ΤΟΥ ΘΕΜΑΤΟΣ ΑΠΟ ΤΟ ΔΗΜΟΤΙΚΟ ΣΥΜΒΟΥΛΙΟ
layout: layouts/eggrafa.njk
tags: eggrafa
date: 2022-02-17T09:38:33.510Z
image: /assets/uploads/images/photo_psalidi.jpg
description: 15 Φεβρουαρίου 2022
attachment: /assets/uploads/images/επιστολη_για_κυκλοφοpιακο.docx.pdf
---
<!--StartFragment-->

Σας κοινοποιούμε αντίγραφο της επιστολής του Συλλόγου προς τον Δήμαρχο Αμαρουσίου, με την οποία ζητάμε **να μην προωθηθεί στο Δημοτικό Συμβούλιο, η προτεινόμενη Κυκλοφοριακή Μελέτη**. 

Οι λόγοι που οδήγησαν το Δ.Σ. να λάβει την απόφαση αυτή, στηρίζονται στα νέα δεδομένα που έχουν ανακύψει, από το 2018, όταν και έγινε η επεξεργασία των κυκλοφοριακών ρυθμίσεων που προτείνονται.

Τα δεδομένα αυτά είναι:

1. Η υποχρέωση που επιβάλλει  στο  MALL, ο νόμος (Π.Δ. της 24/2/20), να συντάξει "**εξειδικευμένη κυκλοφοριακή μελέτη και μελέτη στάθμευσης, ώστε να ελαχιστοποιηθούν οι δυσχέρειες στο σύνολο της περιοχής,   συμπεριλαμβανομένων των περιοχών του Ψαλιδίου και του Άνω Ψαλιδίου..**.". Η μελέτη αυτή δεν έχει ακόμα εκπονηθεί, άρα οι οποιεσδήποτε ρυθμίσεις υιοθετηθούν τώρα,  θα είναι αποσπασματικές και δεν θα είναι ενταγμένες σε μια ολοκληρωμένη λύση που θα προστατεύει τη γειτονιά μας από την εξωγενή και υπερτοπική κίνηση, και   

\
2.  **Η διάνοιξη της Λ. Κύμης.** 

Η όποια μελέτη θα πρέπει να λάβει υπόψη της τον σχεδιασμό των προσβάσεων προς τον σημαντικό αυτό οδικό άξονα, καθώς και τις κυκλοφοριακές πιέσεις που θα δεχθεί η ευρύτερη περιοχή.  

Είναι, τώρα, η ώρα να θωρακιστεί το Ψαλίδι (**ως περιοχή ΑΜΙΓΟΥΣ ΚΑΤΟΙΚΙΑΣ**), από τη νέα εξωγενή κίνηση που θα προκύψει.

Το Δ.Σ. θα παρακολουθήσει, από κοντά, το σοβαρό αυτό ζήτημα και θα σας ενημερώσει για οποιαδήποτε εξέλιξη.

Αναλυτικά, οι θέσεις του Συλλόγου καταγράφονται στην παρακάτω επιστολή.

Το Δ.Σ.  

<!--EndFragment-->