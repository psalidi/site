---
title: ΤΕΧΝΙΚΑ ΕΡΓΑ ΣΤΟ ΨΑΛΙΔΙ
description: ΤΕΧΝΙΚΑ ΕΡΓΑ ΣΤΟ ΨΑΛΙΔΙ
date: 2016-01-12T06:28:41+00:00
layout: layouts/drastiriotites.njk
tags:
  - "Προς υπηρεσίες"
---

<!-- excerpt -->

EΞΩΡΑΪΣΤΙΚΟΣ-ΕΚΠΟΛΙΤΙΣΤΙΚΟΣ

ΣΥΛΛΟΓΟΣ ΑΜΑΡΟΥΣΙΟΥ

¨ΖΩΟΔΟΧΟΣ ΠΗΓΗ¨

ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2

**[www.psalidi-maroussi.gr](http://www.psalidi-maroussi.gr/)**

**info@psalidi-maroussi.gr**

**ΠΡΟΣ**

Τα μέλη του Συλλόγου

**ΤΕΧΝΙΚΑ ΕΡΓΑ ΣΤΟ ΨΑΛΙΔΙ**

Το Σάββατο 19/12/2015 ο Αντιδήμαρχος Τεχνικών έργων Κος Καρλαύτης, επισκέφθηκε την περιοχή μας, όπου μαζί με τα Μέλη του Διοικητικού Συμβουλίου του Συλλόγου, περπάτησε στους δρόμους της γειτονιάς μας και έτσι του δόθηκε η ευκαιρία να δει δια ζώσης και να καταγράψει τα προβλήματα που απασχολούν το Ψαλίδι.

Τα τεχνικά έργα που έχει ανάγκη η περιοχή μας και για τα οποία έγινε επιτόπια ενημέρωση στον Αντιδήμαρχο είναι τα ακόλουθα:

1. Ασφαλτόστρωση του τμήματος της οδού Κυρίλλου στο τμήμα εκείνο που έγιναν τα έργα αντιστήριξης του ρέματος.

1. Επίσπευση των ενεργειών από μέρους των Υπηρεσιών του Δήμου, ώστε να γίνει η ολοκληρωτική διάνοιξη της οδού Κυρίλλου σε συνεργασία με την Περιφέρεια.

1. Έναρξη των έργων για την διαμόρφωση – κατασκευή και στην περιοχή μας των δρόμων που έχουν ορισθεί με Αποφάσεις του Δημοτικού Συμβουλίου ως δρόμοι ήπιας κυκλοφορίας. Ως πρώτη προτεραιότητα ζητήσαμε να διαμορφωθεί η οδός Αιγαίου από την οδό Αντρέα Παπανδρέου μέχρι την Εγνατίας.

1. Διάνοιξη οδού Λακωνίας.

1. Εκπόνηση νέας κυκλοφοριακής μελέτης για την περιοχή μας.

1. Τοποθέτηση ασφαλτικού τάπητα στους δρόμους που ο παλαιός ασφαλτικός τάπητας έχει μεγάλες φθορές όπως στην οδό Κω από Βύρωνος μέχρι Πέλικα, στην οδό Μαγνησίας.

1. Πεζοδρόμηση οδού Βυτίνας.

1. Κατασκευή πεζοδρομίων στην οδό Βύρωνος και μονοδρόμηση αυτής.

1. Ηλεκτροφωτισμός οδού Χαλκιδικής από Κυρίλλου μέχρι Λακωνίας. Μεταφορά των τριών ηλιακών φωτιστικών που βρίσκονται στην οδό Ανδρέα Παπανδρέου και τοποθέτησή τους στην προαναφερόμενη οδό.

1. Μικρό τεχνικό έργο για την δημιουργία φρεατίου απορροής υδάτων που λιμνάζουν στην οδό Φθιώτιδας.

1. Διαπλάτυνση πεζοδρομίων στην οδό Ανδρέα Παπανδρέου στα σημεία εκείνα που είναι δύσκολη η διέλευση πεζών.

Ο Αντιδήμαρχος κατέγραψε τα παραπάνω προβλήματα και υποσχέθηκε ότι θα δώσει λύσεις στο μέτρο του δυνατού. Το Διοικητικό Συμβούλιο θα είναι πάντα παρόν και θα πιέζει για να δοθούν επιτέλους λύσεις στα προβλήματα που απασχολούν την περιοχή μας και χρονίζουν αδικαιολόγητα.

**ΚΟΙΝΟΠΟΙΗΣΗ**

\- Δήμαρχο

Κο Γ.Πατούλη

\- Αντιδήμαρχο Τεχνικών Έργων

Κο Καρλαύτη

**ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
