---
title: ΠΑΡΑΣΤΑΣΗ ΣΤΟ Δ.Σ ΤΟΥ ΔΗΜΟΥ
description: ΠΑΡΑΣΤΑΣΗ ΣΤΟ Δ.Σ ΤΟΥ ΔΗΜΟΥ
date: 2015-11-27T06:26:36+00:00
layout: layouts/drastiriotites.njk
tags:
  - "Αρχείο"
---

<!-- excerpt -->

**ΕΡΩΤΗΣΕΙΣ ΤΟΥ ΔΙΟΙΚΗΤΙΚΟΥ ΣΥΜΒΟΥΛΙΟΥ ΤΟΥ ΣΥΛΛΟΓΟΥ ΨΑΛΙΔΙΟΥ ΣΤΟ ΔΗΜΟΤΙΚΟ ΣΥΜΒΟΥΛΙΟ ΤΟΥ ΔΗΜΟΥ ΑΜΑΡΟΥΣΙΟΥ ΤΗΣ 8/9/2011**

Το Διοικητικό Συμβούλιο του Συλλόγου Ψαλιδίου αποφάσισε να παραστεί στο Δημοτικό Συμβούλιο του Δήμου Αμαρουσίου της 8/9/2011,προκειμένου να θέσει ενώπιον όλων των Συμβούλων θέματα που αφορούν το Ψαλίδι και για τα οποία δεν έχει πάρει απάντηση παρά τις έγγραφες αναφορές και συναντήσεις με τη Δημοτική Αρχή.

Το Διοικητικό Συμβούλιο ζήτησε να ενημερωθεί

1.Ποια έργα πρόκειται να υλοποιηθούν με την εργολαβία “ Υλοποίηση πράξης εφαρμογής στις περιοχές Ψαλιδίου-Αγίου Θωμά¨που έχει υπογραφτεί το 2010 ( είναι συνεχιζόμενο έργο )

2.Για τους λόγους που σταμάτησαν τα τεχνικά έργα παρότι είχαν ενταχθεί στα συνεχιζόμενα έργα του έτους 2010 ( διάνοιξη οδών Χαλκιδικής,Λακωνίας,αντιστήριξη ρέματος οδού Κυρίλλου,πεζοδρόμια κλπ).

3.Γιατί η Πολεοδομία δεν έχει διενεργήσει αυτοψία –παρότι έχουμε ζητήσει- σχετικά με τη νομιμότητα των χρήσεων που διενεργεί η Ακαδημία ΟΤΕ

Η Δημοτική Αρχή μέσω των αρμόδιων αντιδημάρχων έδωσε τις εξής απαντήσεις

1. Τα έργα που θα υλοποιηθούν είναι :ολοκλήρωση διάνοιξης οδού Χαλκιδικής, πεζοδρόμια στην οδό Πέλικα, αντιστήριξη ρέματος και διάνοιξη της οδού Κυρίλλου, διάνοιξη της οδού Λακωνίας.

2.Τα τεχνικά έργα διακόπηκαν διότι ο εργολάβος δεν έχει εισπράξει την προβλεπόμενη δόση χρημάτων και αυτό θα λυθεί άμεσα,

3.Η αντιστήριξη του ρέματος της οδού Κυρίλλου θα προχωρήσει διότι αναμένουν μέχρι τέλος Σεπτέμβρη την έγκριση από την αρμόδια Υπηρεσία του Υπουργείου Περιβάλλοντος,

4.Η οδός Λακωνίας δεν προχώρησε επειδή ο ιδιοκτήτης παρακείμενου οικοπέδου κ.Τσεκούρας κατέθεσε εξώδικο και πρέπει να το δει η Νομική Υπηρεσία .

5.Για την Ακαδημία ΟΤΕ προσπάθησαν να έρθουν σε επαφή με τη Διοίκηση ,αλλά τους παρέπεψαν σε άλλους και ο κ.Πέππας είπε ότι «κοιτάνε» το θέμα ,αλλά είναι μάλλον θέμα πολιτικής βούλησης .με το οποίο πρέπει να ασχοληθεί ο κος Δήμαρχος.

Στη συνέχεια ο Δημ.σύμβουλος κ.Δημ.Πολυχρονιάδης έθεσε ερώτημα σχετικά με τη διάνοιξη της Λακωνίας και την αντιστήριξη του ρέματος λέγοντας ότι σύμφωνα με εκτίμηση του κόστους,το οποίο έκανε ο Σύλλογος φαίνεται ότι το κόστος είναι μικρό και επομένως πρέπει να απαντηθεί τι χρονοπρόγραμμα υλοποίησης έχει ο Δήμος γι΄αυτά τα έργα.

Ο αντιδήμαρχος κος Πέππας συμφώνησε ότι τα έργα αυτά είναι χαμηλού κόστους αλλά δεν δεσμεύτηκε για συγκεκριμένο χρονοδιάγραμμα υλοποίησής τους, αποδίδοντας την καθυστέρηση σε διαδικαστικά προβλήματα, τα οποία ξεπεράστηκαν.

Επίσης θέμα για το συνολικό κόστος των έργων που θα υλοποιηθούν στο Ψαλίδι, έθεσε η Δημοτική Σύμβουλος κα Καρανάσιου.

Το Διοικητικό Συμβούλιο αφού άκουσε τις παραπάνω απαντήσεις της Δημοτικής Αρχής ενημερώνει τους κατοίκους του Ψαλιδίου ότι

1.Tα έργα που ανακοινώθηκαν ότι θα πραγματοποιηθούν είναι πολύ λίγα σε σχέση με τον προϋπολογισμό της εργολαβίας. Μάλιστα το Διοικητικό Συμβούλιο αποφάσισε σε συνεργασία με Μηχανικούς μέλη του Συλλόγου μας, να προχωρήσει σε κοστολόγηση των έργων, ώστε να γνωρίζουν τα μέλη μας πόσα τελικά χρήματα θα διατεθούν στην περιοχή μας και πόσα χρήματα χρειάζονται ώστε να ολοκληρωθούν τα έργα.

2. Γνωρίζουμε ότι η Ανάδοχος εταιρεία της εργολαβίας έκανε έργο στην περιοχή του Αγίου Θωμά.

Θα μπορούσε να βρίσκεται και στο Ψαλίδι, αν είχε την ανάλογη εντολή από το Δήμο.

3.Το έγγραφο προς το Υπουργείο για την αντιστήριξη του ρέματος έπρεπε να είχε σταλεί εδώ και μήνες, διότι το ρέμα είναι άκρως επικίνδυνο για πεζούς και οχήματα

3.Η διάνοιξη της οδού Λακωνίας είναι εφικτή και ο Δήμος έχει και στο παρελθόν αναφέρει την ίδια αιτία για τη μη διάνοιξή της

4.Η απάντηση για την Ακαδημία ΟΤΕ είναι επιεικώς απαράδεκτη. Ο έλεγχος των χρήσεων μιας επιχείρησης είναι θέμα ουσιαστικό και η Πολεοδομία υποχρεούται να ασκεί τα καθήκοντά της.

Δεν είναι δυνατόν Διοικητικές πράξεις που προβλέπονται από το Νόμο να αναστέλλονται με το επιχείρημα της πολιτικής απόφασης.

Το Διοικητικό Συμβούλιο θα ζητήσει από το Δήμο την κοινοποίηση των εγγράφων που ανέφερε η Δημ.Αρχή και θα ενημερώσει τους κατοίκους .

Το Διοικητικό Συμβούλιο εκφράζει και πάλι τις επιφυλάξεις του, όσον αφορά την εξέλιξη των θεμάτων ,διότι υποσχέσεις έχει ξανακούσει, αλλά στην πράξη υπάρχει μεγάλη αδράνεια και καθυστέρηση στην υλοποίησή τους.

ΓΙΑ ΤΟ ΔΣ

Η ΠΡΟΕΔΡΟΣ Η ΓΡΑΜΜΑΤΕΑΣ

Β.ΤΖΙΤΖΙΚΟΠΟΥΛΟΥ Γ.ΣΚΟΡΔΙΛΗ
