---
title: Συνάντηση του Δ.Σ. με τον Δήμαρχο Αμαρουσίου - Υπόσχεση για έργα στο Ψαλίδι
layout: layouts/eggrafa.njk
date: 2020-12-12T14:26:54.966Z
description: Πέμπτη 5 Νοεμβρίου 2020
---
Σε συνέχεια της συνεδρίασης της Επιτροπής Διαβούλευσης, στις 29/10/2020, για την οποία έχουμε ενημερώσει μέσω email τα μέλη μας και κατόπιν της έντονης δυσαρέσκειας που εξέφρασε ο Σύλλογος, για την απουσία, από το τεχνικό πρόγραμμα 2021, ονομαστικοποιημένων έργων για το Ψαλίδι, ο Δήμαρχος Αμαρουσίου, κ. Θεόδωρος Αμπατζόγλου κάλεσε το Δ.Σ. σε συνάντηση, την Πέμπτη, 5/11/2020. 

Για λόγους, περιορισμένης συμμετοχής, λόγω των μέτρων που εφαρμόζονται, το Δ.Σ. εκπροσώπησαν ο Πρόεδρος, κ. Κώστας Σολδάτος, ο Αντιπρόεδρος, κ. Δημήτρης Θεοχάρης και η Γεν. Γραμματέας, κα Ιωάννα Δέδε.

Για την ενημέρωσή σας, επισυνάπτεται το σχετικό Δελτίο Τύπου.

Πέραν των άλλων, υποσχέσεων που λάβαμε για την περιοχή μας, θέλουμε να σημειώσουμε τη σταθερή απόφαση του Δημάρχου για την επέκταση του δικτύου φυσικού αερίου στο Ψαλίδι.

Αγαπητοί φίλοι, ενόψει του νέου lockdown που εφαρμόζεται από αύριο, σας καλούμε να κάνουμε όλοι υπομονή, για να ξεπεράσουμε, υγιείς, την κρίση της πανδημίας. 

Έως  τότε, ο Σύλλογος θα προσπαθήσει να είναι κοντά σε όποιον τον χρειάζεται και να παρακολουθεί, στενά, όλα τα θέματα που αφορούν τη γειτονιά μας.

Με εκτίμηση,

Το Δ.Σ.

<!-- excerpt -->