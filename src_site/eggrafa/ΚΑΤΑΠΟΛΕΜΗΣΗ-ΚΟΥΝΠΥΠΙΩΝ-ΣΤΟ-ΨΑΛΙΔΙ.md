---
title: ΚΑΤΑΠΟΛΕΜΗΣΗ ΚΟΥΝΠΥΠΙΩΝ ΣΤΟ ΨΑΛΙΔΙ
description: ΚΑΤΑΠΟΛΕΜΗΣΗ ΚΟΥΝΠΥΠΙΩΝ ΣΤΟ ΨΑΛΙΔΙ
tags:
  - eggrafa
date: 2016-03-03T10:32:47+00:00
layout: layouts/drastiriotites.njk

---

<!-- excerpt -->

**ΕΞΩΡΑΪΣΤΙΚΟΣ – ΕΚΠΟΛΙΤΙΣΤΙΚΟΣ**

**ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ 29/02/2016**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

www.psalidi-maroussi.gr

<info@psalidi-maroussi.gr>

Τηλ.6970216566,6977825549

**ΠΡΟΣ**

**ΠΕΡΙΦΕΡΕΙΑΡΧΗ ΑΤΤΙΚΗΣ**

Κα ΔΟΥΡΟΥ

Συγγρού 15-17

ΤΚ 117 43

**Κοιν.**

α) Αντιπεριφερειάρχη Βορείου Τομέα

Κο Καραμέρο

Μεσογείων 448

153 42 Αγ. Παρασκευή

β) Δ/νση Δημόσιας Υγείας

Λ.Αλεξάνδρας 196

115 21 ΑΘΗΝΑ

γ) Δήμο Αμαρουσίου

Αντιδήμαρχο και Πρόεδρο της Επιτροπής Ποιότητας Ζωής,

κο Νικόλαο Κάββαλο

Βασ. Σοφίας 9 &amp; Δημ.Μόσχα

151 24 Μαρούσι

**ΘΕΜΑ « ΚΑΤΑΠΟΛΕΜΗΣΗ ΚΟΥΝΟΥΠΙΩΝ »**

Κα Περιφερειάρχη,

Όπως πληροφορηθήκαμε, διενεργήθηκε και φέτος από την Περιφέρεια Αττικής διαγωνισμός για την καταπολέμηση κουνουπιών για τα έτη 2016 - 2017.

Μεταξύ των περιοχών εφαρμογής ψεκασμών, περιλαμβάνεται και το ρέμα Βύρωνα στην περιοχή Ψαλίδι του δήμου Αμαρουσίου.

Σας πληροφορούμε ότι οι παρεμβάσεις που έγιναν τα τελευταία χρόνια για την καταπολέμηση των κουνουπιών (με την εναπόθεση παστιλιών), δεν έφεραν το επιθυμητό αποτέλεσμα. Τούτο συνάγεται εκ του ότι καθ’ όλη τη διάρκεια του φετινού χειμώνα, τα κουνούπια εξακολούθησαν να υπάρχουν, προκαλώντας έντονο αίσθημα ανησυχίας στους κατοίκους για τις ασθένειες τις οποίες μπορούν να προκαλέσουν.

Η αναποτελεσματικότητα των χρησιμοποιηθέντων φαρμάκων κατά τους ψεκασμούς του παρελθόντος, πιθανόν να οφείλεται:

είτε γιατί στοχεύουν σε φάση της ζωής των εντόμων που δεν είναι η πρέπουσα,

είτε γιατί η χημική τους σύσταση και φαρμακοτεχνική μορφή δεν είναι η ενδεδειγμένη για τις τοπικές συνθήκες,

είτε γιατί δεν γίνονται έγκαιρα, όλοι οι κύκλοι ψεκασμών που είναι συμβατικά υποχρεωμένος να εκτελέσει ο Ανάδοχος.

Η παράκλησή μας είναι, να ερευνηθεί και να αντιμετωπισθεί «επιτέλους» αποτελεσματικά το ζήτημα καταπολέμησης των κουνουπιών στην περιοχή μας, το οποίο διαρκώς θέτουν οι κάτοικοι της περιοχής ως μείζον πρόβλημα, που άπτεται και της υγείας μας.

Επιπρόσθετα, σας παρακαλούμε όπως μας κοινοποιηθεί ο χρονοπρογραμματισμός των επισκέψεων του συνεργείου ψεκασμού στην περιοχή μας.

Πιστεύουμε σε σας και στους συνεργάτες σας και αναμένουμε ότι σύντομα θα έχουμε θετικά αποτελέσματα,

Σας ευχαριστούμε εκ των προτέρων.

**ΓΙΑ ΤΟ Δ.Σ**

Ο ΠΡΟΕΔΡΟΣ Ο ΓΡΑΜΜΑΤΕΑΣ

Δ. ΘΕΟΧΑΡΗΣ Ε. ΜΟΥΛΙΑΝΙΤΑΚΗΣ
