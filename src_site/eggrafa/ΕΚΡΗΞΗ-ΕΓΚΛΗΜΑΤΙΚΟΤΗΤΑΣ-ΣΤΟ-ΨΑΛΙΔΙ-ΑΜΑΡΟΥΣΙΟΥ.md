---
title: ΕΚΡΗΞΗ ΕΓΚΛΗΜΑΤΙΚΟΤΗΤΑΣ ΣΤΟ ΨΑΛΙΔΙ ΑΜΑΡΟΥΣΙΟΥ
description: ΕΚΡΗΞΗ ΕΓΚΛΗΜΑΤΙΚΟΤΗΤΑΣ ΣΤΟ ΨΑΛΙΔΙ ΑΜΑΡΟΥΣΙΟΥ
date: 2015-04-09T06:15:28+00:00
layout: layouts/drastiriotites.njk
tags:
  - "Προς υπηρεσίες"
---

Επιστολή στους αρμόδιους φορείς για λήψη μέτρων για την αύξηση της εγκληματικότητας.

<!-- excerpt -->

**ΕΞΩΡΑΪΣΤΙΚΟΣ – ΠΟΛΙΤΙΣΤΙΚΟΣ Μαρούσι, 8/4/2015 ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ ‘ΖΩΟΔΟΧΟΣ ΠΗΓΗ’ ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2** **www\*\***.\***\*psalidi\*\***-\***\*maroussi\*\***.\***\*gr** **info\*\***@\***\*psalidi\*\***-\***\*maroussi\*\***.\***\*gr**

**ΠΡΟΣ** : **ΥΠΟΥΡΓΕΙΟ ΔΗΜΟΣΙΑΣ ΤΑΞΗΣ ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ**

Γραφείο κ. Υπουργού

Π. Κανελλοπούλου 4, 10177 ΑΘΗΝΑ

**ΚΟΙΝ** : α) **ΑΡΧΗΓΕΙΟ ΕΛΛΗΝΙΚΗΣ ΑΣΤΥΝΟΜΙΑΣ**

Γραφείο κ. Αρχηγού

Π. Κανελλοπούλου 4, 10177 ΑΘΗΝΑ

β) **ΔΗΜΟΣ ΑΜΑΡΟΥΣΙΟΥ**

Γραφείο κ. Δημάρχου

**ΘΕΜΑ** **:** **ΕΚΡΗΞΗ** **ΕΓΚΛΗΜΑΤΙΚΟΤΗΤΑΣ ΣΤΟ ΨΑΛΙΔΙ ΑΜΑΡΟΥΣΙΟΥ**.

Αξιότιμε Κύριε Υπουργέ,

Το Ψαλίδι είναι μια γειτονιά του Δήμου Αμαρουσίου χαρακτηρισμένη ως αμιγούς κατοικίας που όμως, φέρει ιδιαίτερα χαρακτηριστικά, τα οποία την καθιστούν ευάλωτη από άποψη της ασφάλειας.

Η λειτουργία του εμπορικού κέντρου The Athens Mall, καθώς και εγκατάσταση του Υπουργείου Παιδείας στην περιοχή, σε συνδυασμό με την ύπαρξη του μεγάλου συγκοινωνιακού κόμβου Νερατζιώτισας, έχουν μετατρέψει το Ψαλίδι σε **μια από τις πλέον επισκέψιμες περιοχές της Αθήνας**, γεγονός που ευνοεί τις συνθήκες εκδήλωσης εγκληματικότητας και απαιτεί, από μόνο του, ιδιαίτερα μέτρα αστυνόμευσης.

Πέραν της συνήθους παραβατικότητας που αντιμετωπίζουμε οι κάτοικοι καθημερινά (σπάσιμο αυτοκινήτων, μικροκλοπές, άναρχη στάθμευση κ.α), το τελευταίο διάστημα **βιώνουμε μια αλματώδη αύξηση εγκληματικότητας**. Μόνο στο τελευταίο τρίμηνο, έχουν καταγραφεί στη γειτονιά μας πάνω από 15 περιπτώσεις διαρρήξεων κατοικιών και ληστειών. Οι κάτοικοι είναι αναστατωμένοι και όλοι φοβόμαστε ότι σύντομα, αν δεν ληφθούν μέτρα, θα θρηνήσουμε και ανθρώπινες ζωές.

Είναι γεγονός ότι το τοπικό Τμήμα Ασφαλείας καταβάλλει φιλότιμες προσπάθειες για τον έλεγχο του φαινομένου, χωρίς όμως σημαντικό αποτέλεσμα στην αντιμετώπιση περιστατικών πιο βαριάς εγκληματικότητας.

Κύριε Υπουργέ, με ικανοποίηση οι κάτοικοι της περιοχής του Ψαλιδίου πληροφορηθήκαμε την πολιτική σας πρωτοβουλία για την επανασύσταση του θεσμού του **Αστυνομικού της Γειτονιάς**, πρωτοβουλία που θεωρούμε ότι θα αγκαλιάσει ολόκληρη η Ελληνική κοινωνία. Θα θέλαμε λοιπόν να σας παρακαλέσουμε να εντάξετε την περιοχή μας, στην πιλοτική φάση εφαρμογής του προγράμματος αυτού και να είστε βέβαιος ότι, από πλευράς μας, θα βοηθήσουμε για επιτυχία του.

Επίσης, θα θέλαμε να παρακαλέσουμε το Αρχηγείο της Ελληνικής Αστυνομίας **να ενισχύσει τα μέτρα εμφανούς και κρυφής αστυνόμευσης** στην περιοχή του Ψαλιδίου-Αμαρουσίου, στο πλαίσιο της αποστολής του για την πρόληψη και την καταστολή της εγκληματικότητας, αναγνωρίζοντας τα ιδιαίτερα χαρακτηριστικά επικινδυνότητας που φέρει η περιοχή μας.

**TO** **ΔΙΟΙΚΗΤΙΚΟ ΣΥΜΒΟΥΛΙΟ**

Ο ΠΡΟΕΔΡΟΣ Ο ΓΕΝΙΚΟΣ ΓΡΑΜΜΑΤΕΑΣ

Δημήτριος ΘΕΟΧΑΡΗΣ Μανώλης ΜΟΥΛΙΑΝΙΤΑΚΗΣ
