---
title: ΚΕΡΑΙΑ ΟΤΕ - ΟΤΕ  ACADEMY
description: ΚΕΡΑΙΑ ΟΤΕ - ΟΤΕ  ACADEMY
tags: eggrafa
date: 2015-12-07T10:37:52+00:00
layout: layouts/drastiriotites.njk

---

<!-- excerpt -->

**EΞΩΡΑΪΣΤΙΚΟΣ-ΠΟΛΙΤΙΣΤΙΚΟΣ**

**ΣΥΛΛΟΓΟΣ ΑΜΑΡΟΥΣΙΟΥ** **04-12-2008**

**¨ΖΩΟΔΟΧΟΣ ΠΗΓΗ¨**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

**ΠΡΟΣ ΤΗΝ ΕΙΣΑΓΓΕΛΙΑ ΠΡΩΤΟΔΙΚΩΝ ΑΘΗΝΩΝ**

**_ΘΕΜΑΤΑ:_**

**1.ΚΑΤΑΣΚΕΥΗ ΚΑΙ ΛΕΙΤΟΥΡΓΙΑ ΚΕΡΑΙΑΣ ΣΤΗΝ ΠΕΡΙΟΧΗ ΄ΨΑΛΙΔΙ΄ ΑΜΑΡΟΥΣΙΟΥ**

**2.ΛΕΙΤΟΥΡΓΙΑ ΑΝΟΙΧΤΟΥ ΠΑΝΕΠΙΣΤΗΜΙΟΥ ΣΤΗΝ ΑΚΑΔΗΜΙΑ ΟΤΕ ΣΤΗΝ ΠΕΡΙΟΧΗ ‘ΨΑΛΙΔΙ’ ΑΜΑΡΟΥΣΙΟΥ**

Στην περιοχή αμιγούς κατοικίας ‘Ψαλίδι’ Αμαρουσίου και στον προαύλιο χώρο του πρώην εκπαιδευτικού κέντρου του ΟΤΕ ,το οποίο από το 2005 έχει μετατραπεί σε κέντρο επαγγελματικής και ακαδημαϊκής κατάρτισης με την επωνυμία ΄ΟΤΕ ACADEMY’,έχει τοποθετηθεί πυλώνας από το 1989 ύψους 50 μέτρων στον οποίο έχουν τοποθετηθεί παραβολικές κεραίες και κεραίες κινητής τηλεφωνίας της Cosmote.

Σε αυτοψία που διενήργησε η Πολεοδομία Αμαρουσίου με αρ.92/16.12.2003 έκρινε αυθαίρετη την κατασκευή του πυλώνα .Ο ΟΤΕ προσπάθησε με ένστασή του το 2004 να νομιμοποιήσει την κατασκευή του πυλώνα,το οποίο όμως δεν κατέστη δυνατό γιατί στην περιοχή επιτρέπονται κατασκευές ύψους μέχρι 9,5 μ.

Η Πολεοδομία Αμαρουσίου με το υπ΄αριθ.10641/22.3.2005 μάς ενημέρωσε ότι με το υπ ΄αριθ.9003/24.2.2005 έγγραφο διαβίβασε την έκθεση αυτοψίας στην Εισαγγελία Πρωτοδικών Αθηνών και με το υπ’ αριθ.9523/2.3.2005 έγγραφό της ζήτησε τη συγκρότηση συνεργείου κατεδάφισης.

Με νεώτερο έγγραφό της η Πολεοδομία με αριθ.5093/11.8.2008, σε απάντηση επιστολής κατοίκου-μέλους του Συλλόγου μας , ενημερώνει ότι σύμφωνα με το φάκελλο αυθαιρέτου με αριθ.134/03 που διατηρεί η υπηρεσία της **δεν προκύπτει να έχει εκδοθεί μέχρι σήμερα έγκριση για την εγκατάσταση της κεραίας της 92/03 αυτοψίας αυθαιρέτων κατασκευών,συνεπώς κατά την υπηρεσία η τοποθέτησή της παραμένει αυθαίρετη**.

Επίσης η ΕΕΤΤ με το έγγραφό της με αριθ.18870/24.6.2005 ενημερώνει ότι για τις κατασκευές κεραιών του ΟΤΕ δε βρέθηκε εκδοθείσα άδεια,παρά μόνο για τιςκεραίες κινητής τηλεφωνίας και έχει επιβάλει από το 2003 πρόστιμα και ενημέρωσε Εισαγγελία και Πολεοδομία.

Εξάλλου πρόσφατα ο ΟΤΕ μέσω της ‘OTE ACADEMY’ προέβη και σε νέα παράβαση της υφιστάμενης νομοθεσίας.Παραχώρησε το χώρο του εκπαιδευτικού κέντρου στο Ανοιχτό Πανεπιστήμιο για χρήση τριτοβάθμιας εκπαίδευσης,σε περιοχή αμιγούς κατοικίας ,όπως είναι το ΄Ψαλίδι΄ Αμαρουσίου που επιτρέπεται η λειτουργία μόνο πρωτοβάθμιας και δευτεροβάθμιας εκπαίδευσης.

Η Πολεοδομία με έγγραφό της με αριθ.6481/6.11.2008 αναφέρει ότι επιτρέπονται χρήσεις κατά παρέκκλιση από τις χρήσεις που καθορίζονται για την περιοχή αμιγούς κατοικίας εφόσον δεν αποτελούν παράγοντα επικινδυνότητας και πηγή όχλησης για το περιβάλλον,την κυκλοφορία και ιδιαίτερα την κατοικία.

Η περιοχή μας όμως είναι ήδη κορεσμένη από μεγάλες υπερτοπικές χρήσεις και τώρα προστέθηκε ακόμα μία επιβαρύνοντας κάθε Σαββατοκύριακο την περιοχή μας με εκατοντάδες αυτοκίνητα και αυτό για μας είναι παράγοντας όχλησης.

Παρακαλούμε να μας ενημερώσετε για τις ενέργειές σας για την αντιμετώπιση των αυθαιρεσιών του ΟΤΕ σε βάρος της ποιότητας της ζωής των κατοίκων .

Σας επισυνάπτουμε τα έγγραφα που αναφέρονται στην επιστολή μας και στη διάθεσή σας παραμένει και η αναφορά προς το Συνήγορο του Πολίτη.

Μαρούσι, 4/12/2008

ΣΥΝΗΜ:5 έγγραφα
