---
title: ΕΘΕΛΟΝΤΙΚΗ ΑΙΜΟΔΟΣΙΑ
description: ΕΘΕΛΟΝΤΙΚΗ ΑΙΜΟΔΟΣΙΑ
date: 2015-10-12T05:28:45+00:00
layout: layouts/drastiriotites.njk
---
Πρόσκληση των μελών του Συλλόγου μας όπως συμμετάσχουν στην εθελοντική αιμοδοσία που διοργανώνει ο Δήμος Αμαρουσίου στης 13-14/10/2016.
<!-- excerpt -->
**20****η** **εθελοντική αιμοδοσία**

Διήμερο εθελοντικής αιμοδοσίας διοργανώνει ο Οργανισμός Κοινωνικής Πολιτικής και Αλληλεγγύης Δήμου Αμαρουσίου(ΟΚΟΙΠΑΔΑ) για την ενίσχυση της Δημοτικής Τράπεζας Αίματος, ώστε να μπορεί να καλύψει τις ανάγκες σε μονάδες αίματος των εθελοντών αιμοδοτών, κατοίκων και πολιτών.

Η 20η εθελοντική αιμοδοσία θα πραγματοποιηθεί στο Δημαρχείο Αμαρουσίου ( Βασ. Σοφίας 9 &amp; Δ. Μόσχα) κατά τις ημέρες και ώρες:

- Τρίτη 13 Οκτωβρίου 2015 από τις 09:00π.μ- 14:00 μ.μ.
- Τετάρτη 14 Οκτωβρίου 2015 από 14:00μ.μ- 19:30μ.μ.

Την αιμοληψία αναλαμβάνει κινητό συνεργείο του Νοσοκομείου Φλέμιγκ, το οποίο αποτελείται από επιστημονικό προσωπικό, διασφαλίζοντας την τήρηση των υγειονομικών κανονισμών για την προστασία των αιμοδοτών.

Τα μέλη της Δημοτικής Τράπεζας Αίματος εφοδιάζονται με κάρτα εθελοντή αιμοδότη του Υπουργείου Υγείας και Πρόνοιας. Με την κάρτα αυτή το μέλος εξασφαλίζει σε περίπτωση ανάγκης μονάδες αίματος για τον ίδιο ή τους συγγενείς του.

Ο Δήμαρχος Αμαρουσίου, Πρόεδρος του Ιατρικού Συλλόγου και Πρόεδρος ΚΕΔΕ, κος Γιώργος Πατούλης απευθύνει κάλεσμα ευαισθητοποίησης κι ενεργοποίησης των πολιτών για συμμετοχή στην 20η εθελοντική αιμοδοσία, σημειώνοντας:

«Η αιμοδοσία είναι μία ύψιστη πράξη προσφοράς κι αλληλεγγύης προς το συνάνθρωπό μας που έχει ανάγκη από μετάγγιση αίματος. Προσφέροντας δέκα λεπτά από το χρόνο μας, σε μία ανώδυνη διαδικασία προσφέρουμε την ελπίδα να σωθεί μια ζωή, διότι το αίμα ούτε παράγεται ούτε αντικαθίσταται. Η συμμετοχή σας είναι σημαντική και σ’ αυτή την προσπάθειά μας για την ενίσχυση της Δημοτικής Τράπεζας Αίματος.»
