---
title: ΣΥΝΑΝΤΗΣΗ Δ.Σ ΣΥΛΛΟΓΟΥ ΜΕ ΔΗΜΑΡΧΟ
description: ΣΥΝΑΝΤΗΣΗ Δ.Σ ΣΥΛΛΟΓΟΥ ΜΕ ΔΗΜΑΡΧΟ
date: 2016-12-07T11:45:31+00:00
layout: layouts/drastiriotites.njk
---

<!-- excerpt -->
ΕΞΩΡΑΪΣΤΙΚΟΣ ΚΑΙ ΕΚΠΟΛΙΤΙΣΤΙΚΟΣ ΣΥΛΛΟΓΟΣ Μαρούσι, 01/12/2016

ΨΑΛΙΔΙΟΥ ΑΜΑΡΟΥΣΙΟΥ «Η ΖΩΟΔΟΧΟΣ ΠΗΓΗ»

Χαλκιδικής 17 &amp;Ζωοδ. Πηγής, 15122, Μαρούσι

<info@psalidi-maroussi.gr>

**Ενημέρωση**

**Συνάντηση του Δ.Σ.με τον ΔήμαρχοΑμαρουσίου**

Μετά από αίτημα του Συλλόγου μας, πραγματοποιήθηκε, στις 18/11/16, στο Δημαρχείο Αμαρουσίου, συνάντηση του Δ.Σ με το Δήμαρχο, κ. Πατούλη, στην οποία συμμετείχαν, εκ μέρους του Συλλόγου ο Πρόεδρος, κ. Θεοχάρης, ο Αντιπρόεδρος, κ. Σολδάτος, ο Ταμίας, κ. Λουκίσας, και τα μέλη κ.κ Μαρκόπουλος, Μουλιανιτάκης και Πασαδέλης.

Εκ μέρους της Δημοτικής Αρχής παραβρέθηκαν, εκτός του Δημάρχου, ο Γεν. Γραμματέας του Δήμου, κ. Διδασκάλου, ο Αντιδήμαρχος κ. Κόκκαλης και η Αντιδήμαρχος κα Χαλιώτη.

Κατά τη συνάντηση αναπτύξαμε διεξοδικά όλα ταπάγια θέματα που απασχολούν το Ψαλίδι και ειδικότερα:

- Αντισταθμιστικά οφέλη από τη χρήση των υπερτοπικών χρήσεων- ΣΜΠΕ του Ειδικού Χωρικού Σχεδίου για την περιοχή του πρώην Ολυμπιακού Χωριού Τύπου (TheMall)
- Διάνοιξη Οδών Κυρίλλου-Λακωνίας-Νότιου παράλληλου Αττικής οδού
- Διαμόρφωση δρόμων ήπιας κυκλοφορίας
- Επίλυση θέματος οδού Βύρωνος
- Συντήρηση πρασίνου
- Αναθεώρηση κυκλοφοριακής μελέτης

Στο πλαίσιο των ανωτέρω, ζητήσαμε από τις Υπηρεσίες του Δήμου να εξετάσουν το ιδιοκτησιακό καθεστώς των αδόμητων εκτάσεων στην ευρύτερη περιοχή του MALL, προκειμένου να χρησιμοποιηθούν για τη διάνοιξη δρόμων και τη δημιουργία κοινόχρηστων χώρων πρασίνου.

Από την πλευρά της Δημοτικής Αρχής, λάβαμε την ακόλουθη ενημέρωση:

- Θα προχωρήσει το έργο διάνοιξης της οδού Λακωνίας και θα δρομολογηθούν διαδικασίες για την ολοκλήρωση της διάνοιξης της οδού Κυρίλλου.
- Έχει δοθεί εντολή στον Συγκοινωνιολόγο κ. Ματσούκη να παρουσιάσει μια αναθεωρημένη μελέτη κυκλοφορίας για το Ψαλίδι.
- Σε ό,τι αφορά την εξέταση του ζητήματος μονοδρόμησης της οδού Βύρωνος, ο κ. Δήμαρχος είπε ότι είναι σύνθετο πρόβλημα και θα πρέπει να προσδιορισθεί η αντιδρόμηση, κατά τρόπο που να είναι λειτουργικός, ώστε να γίνει δεκτός και από την από την Περιφέρεια, η οποία και πρέπει να εγκρίνει τη μονοδρόμηση αυτή. Για το λόγο αυτό δεσμεύτηκε να προγραμματίσει συνάντηση του Συλλόγου με το Συγκοινωνιολόγο, κ. Ματσούκη, ώστε να εξετασθούν οι προσφερόμενες δυνατότητες. Σε κάθε περίπτωση και ανεξάρτητα με το ζήτημα της μονοδρόμησης, ο κ. Δήμαρχος τάχθηκε υπέρ της άμεσης αναμόρφωσης της οδού Βύρωνος, ώστε να γίνει ένας σύγχρονος δρόμος, ασφαλής για τους πεζούς και τα οχήματα. Για το ζήτημα της μονοδρόμησης, ο Σύλλογος επανέλαβε τηνπάγια θέση του για την υποστήριξη του αιτήματος των κατοίκων, με την προϋπόθεση ότι η αντιδρόμηση δεν θα περάσει μέσα από το Ψαλίδι.

Παρ’ ότι από τη συνάντηση δεν προέκυψε κάποια απτή πρόοδος για ώριμο ή άμεσα προγραμματισμένο έργο, το Δ.Σ. θα παρακολουθήσει την εξέλιξη των δεσμεύσεων του Δήμου, εξαντλώντας τις δυνατότητες που εκ των πραγμάτων έχει, για τη διεκδίκηση των αιτημάτων μας.

 Το Δ.Σ. του Συλλόγου
