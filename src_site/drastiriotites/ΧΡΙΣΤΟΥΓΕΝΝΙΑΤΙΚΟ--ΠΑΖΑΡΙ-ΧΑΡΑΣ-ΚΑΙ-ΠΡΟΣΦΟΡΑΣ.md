---
title: ΧΡΙΣΤΟΥΓΕΝΝΙΑΤΙΚΟ  ΠΑΖΑΡΙ ΧΑΡΑΣ ΚΑΙ ΠΡΟΣΦΟΡΑΣ 2016
description: ΧΡΙΣΤΟΥΓΕΝΝΙΑΤΙΚΟ  ΠΑΖΑΡΙ ΧΑΡΑΣ ΚΑΙ ΠΡΟΣΦΟΡΑΣ 2016
tags:
  - drastiriotites
date: 2016-11-17T06:13:58+00:00
layout: layouts/drastiriotites.njk
---
ΔΕΚΕΜΒΡΙΟΣ 2016
<!-- excerpt -->
ΕΞΩΡΑΪΣΤΙΚΟΣ -ΕΚΠΟΛΙΤΙΣΤΙΚΟΣ 15 Νοεμβρίου 2016

ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ

 «Η ΖΩΟΔΟΧΟΣ ΠΗΓΗ»

Χαλκιδικής 17 &amp;Ζωοδ. Πηγής 2

<info@psalidi-maroussi.gr>

**ΑΝΑΚΟΙΝΩΣΗ-ΠΡΟΣΚΛΗΣΗ**

**Χριστουγεννιάτικο Παζάρι Χαράς και Προσφοράς**

Με χαμόγελο, αισιοδοξία και πίστη στη χαρά της προσφοράς, το Διοικητικό Συμβούλιο και η ομάδα γυναικών του Συλλόγου μας, διοργανώνουμε, για 5η συνεχή χρονιά,το χριστουγεννιάτικο παζάρι μας, *στις **9, 10** και **11 Δεκεμβρίου***, στην αίθουσα εκδηλώσεων του Συλλόγου. Τα έσοδα του παζαριού, όπως πάντα, θα διατεθούν για φιλανθρωπικούς σκοπούς.

Παράλληλα, μέσα στο ίδιο τριήμερο, θα πραγματοποιηθούν οι χριστουγεννιάτικες εκδηλώσεις που περιλαμβάνουν παιδική χριστουγεννιάτικη γιορτή, προβολή χριστουγεννιάτικων ταινιών,φωταγώγηση του χριστουγεννιάτικου δέντρου στη πλατεία της Ζωοδόχου Πηγής, με τη συμμετοχή της φιλαρμονικής ορχήστρας του Δήμου, καθώς και το καθιερωμένο κέρασμα ρακόμελου προς όλους τους κατοίκους του Ψαλιδίου! Για όλα αυτά θα σας ενημερώσουμε αναλυτικά.

Η διοργάνωση του παζαριού βρίσκεται σε εξέλιξη και χρειάζεται τη δική σας συμμετοχή, την παρουσία σας, την υποστήριξή σας!Ότι μπορείτε να προσφέρετε είναι καλοδεχούμενο. Χειροποίητες κατασκευές, παιχνίδια, βιβλία, κοσμήματα, διακοσμητικά,είδη σπιτιού, σπιτικές λιχουδιές, ποτά, φυτά κλπ. μπορείτε να τα παραδίδετε στην αίθουσα του Συλλόγου, κάθε Δευτέρα και Τετάρτη 7:30-8:30μμ και κάθε Πέμπτη 8:00-9:30μμ.

Σας προσκαλούμε και σας περιμένουμε, όλοι μαζί να ζήσουμε τη χαρά της προσφοράς, να συμμετέχουμε στο γιορτινό κλίμα των Χριστουγέννων και να στηρίξουμε εκείνους που μας χρειάζονται!

Ευχαριστούμε πολύ

**Το Διοικητικό Συμβούλιο και η ομάδα γυναικών του Συλλόγου**

*«...και υπάρχουν και εκείνοι που δίνουν και δε νιώθουν πόνο στο δόσιμο, ούτε γυρεύουν χαρά, κι ούτε σκέφτονται την αρετή.Αυτοί δίνουν όπως η μυρτιά στο λιβάδι εκεί κάτω αναδίνει την ευωδιά της στο διάστημα.Με τα χέρια τέτοιων ανθρώπων μιλάει ο Θεός και πίσω από τα μάτια τους ο Θεός χαμογελάει στη γη...»*
