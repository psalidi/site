---
title: ΕΥΔΑΠ ΕΚΔΟΣΗ ΛΟΓΑΡΓΙΑΣΜΩΝ
description: ΕΥΔΑΠ ΕΚΔΟΣΗ ΛΟΓΑΡΓΙΑΣΜΩΝ
date: 2016-09-28T14:40:33+00:00
layout: layouts/drastiriotites.njk
---

<!-- excerpt -->
ΕΞΩΡΑΪΣΤΙΚΟΣ ΚΑΙ ΕΚΠΟΛΙΤΙΣΤΙΚΟΣ

ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ

 «Η ΖΩΟΔΟΧΟΣ ΠΗΓΗ»

Χαλκιδικής 17 &amp;Ζωοδ. Πηγής, 15122, Μαρούσι

<info@psalidi-marousi.gr>

 Ψαλίδι 14/09/2016

Αγαπητοί γείτονες και μέλη του Συλλόγου,

Αυτό που όλοι φοβόμαστε, σε σχέση με την καθυστέρηση έκδοσης λογαριασμών από την ΕΥΔΑΠ, έγινε πραγματικότητα για πολλούς από τους κατοίκους του Ψαλιδίου που είδαν υπέρογκους λογαριασμούς στα ειδοποιητήρια που έλαβαν κατακαλόκαιρα.

Ο Σύλλογός μας, εγκαίρως είχε ανησυχήσει λόγω της μεγάλης καθυστέρησης έκδοσης των λογαριασμών ύδρευσης από ΕΥΔΑΠ, μετά από την παραχώρηση του δικτύου από το Δήμο Αμαρουσίου που έγινε τον Μάρτιο του 2015.

Για το λόγο αυτό, όπως σας έχουμε ενημερώσει ήδη, αντιπροσωπεία του Συλλόγου πραγματοποίησε, πριν το καλοκαίρι, συνάντηση με τον Διευθυντή κατανάλωση της ΕΥΔΑΠ, κ. Τασιούδη, από τον οποίο ζήτησε: α) να γίνει ο επιμερισμός των κυβικών κατανάλωσης ανά τρίμηνο, όπως ορίζει η τιμολογιακή πολιτική της εταιρίας, και β) να ληφθεί μέριμνα για την αποπληρωμή του ποσού που θα προκύψει σε άτοκες δόσεις.

Οι πρώτοι λογαριασμοί που λάβαμε όμως , σε πολλές περιπτώσεις, περιείχαν εκπλήξεις!!. Υπερβολική, σε σχέση με το παρελθόν μέτρηση της κατανάλωσης και συνακόλουθα υπέρογκους λογαριασμούς.

Ο Σύλλογος, ανταποκρινόμενος σε παρότρυνση πολλών μελών μας, προτίθεται να ζητήσει άμεσα, συνάντηση με το υψηλότερο επίπεδο διοίκησης της ΕΥΔΑΠ (Πρόεδρο ή Διευθύνοντα Σύμβουλο), προκειμένου να του εκθέσει το πρόβλημα και να ζητήσει μια συνολική λύση.

Για το λόγο αυτό, σας παρακαλούμε να επικοινωνήσετε μαζί μας, **το συντομότερο δυνατόν**, και να μας ενημερώσετε αν στους δικούς σας λογαριασμούς υπάρχει υπερβολική κατανάλωση που δεν δικαιολογείται (δηλαδή χωρίς να υπάρχει κάποια διαρροή ή αλλαγή στον τρόπο χρήσης του νερού). Η πληροφόρηση αυτή θα μας βοηθήσει στην επιχειρηματολογία μας με την ΕΥΔΑΠ.

Τέλος, σας ενημερώνουμε ότι, εφόσον η κατοικία σας διαθέτει κήπο πάνω από 200 τ.μ. δικαιούσθε έκπτωσης στα τέλη αποχέτευσης που ενεργοποιείται μετά από αίτηση που θα κάνετε στην ΕΥΔΑΠ και την επιβεβαίωση των τετραγωνικών από υπάλληλό της.

Για άμεση επικοινωνία:

Δημήτρης Θεοχάρης 6970216566

Κώστας Σολδάτος 6948577369

Ελευθερία Αθανασοπούλου-Ανδριοπούλου 6972647111
