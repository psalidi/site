---
title: Αλλαγή ηγεσίας στο Δ.Σ. του Συλλόγου
description: Αλλαγή ηγεσίας στο Δ.Σ. του Συλλόγου
tags: drastiriotites
date: 2018-05-12T06:13:36+00:00
layout: layouts/drastiriotites.njk
---
Με πρωτοβουλία του Προέδρου κ. Δημήτρη Θεοχάρη, προωθήθηκαν αλλαγές στην ηγεσία του Δ.Σ.

Νέος Πρόεδρος του Δ.Σ. εξελέγη, ομόφωνα, ο κ. Κώστας Σολδάτος, ενώ στη θέση του Αντιπροέδρου, εξελέγη ο απερχόμενος Πρόεδρος.
<!-- excerpt -->
Στη συνεδρίαση του Δ.Σ. του Συλλόγου μας, στις 7/5/2018, ο κ. Δημήτρης Θεοχάρης, υπέβαλε την παραίτησή του από τη θέση του Προέδρου, στο πλαίσιο υφιστάμενης συμφωνίας των μελών του Δ.Σ., το οποίο εξελέγη στις τελευταίες εκλογές του παρελθόντος Οκτωβρίου, 2017.

Ο απερχόμενος Πρόεδρος, αφού ευχαρίστησε τα μέλη του Δ.Σ. για τη στήριξη και βοήθειά τους, κατά τη διάρκεια της θητείας του, διευκρίνισε ότι υπέβαλε την παραίτησή του, προκειμένου να υπάρξει ανανέωση της Προεδρίας, στο πρόσωπο του ισοψηφήσαντος στις τελευταίες εκλογές, Αντιπροέδρου, κ. Σολδάτου, τον οποίο εμπιστεύεται, τιμά και θα στηρίξει από οποιαδήποτε θέση εντός του Συμβουλίου.

Σύμφωνα με το άρθρο 16 του Κανονισμού, το Δ.Σ. εξέλεξε, ομόφωνα, σε μυστική ψηφοφορία, ως νέο Πρόεδρο, τον μέχρι πρότινος Αντιπρόεδρο κ. Κώστα Σολδάτο. Για τη θέση του Αντιπροέδρου, εξελέγη ο τ. Πρόεδρος κ. Θεοχάρης, με ψήφους 7 έναντι 2 που έλαβε ο συνυποψήφιος για τη θέση, κ. Νίκος Πασαδέλης.

Ο νέος Πρόεδρος ευχαρίστησε τον απελθόντα Πρόεδρο για τη συνολική και σημαντική προσφορά του στο Σύλλογο, κατά την οκταετή θητεία του, καθώς και για την πρωτοβουλία του να προωθήσει την ανανέωση και εξέλιξη του Συλλόγου και υποσχέθηκε ότι θα φανεί αντάξιος της εμπιστοσύνης του Δ.Σ. και των μελών του Συλλόγου που τον τίμησαν με την προτίμησή τους.

Έτσι, το Δ.Σ. του Συλλόγου διαμορφώνεται, από 7/5/2018, ως ακολούθως:

- ΣΟΛΔΑΤΟΣ Κωνσταντίνος, Πρόεδρος
- ΘΕΟΧΑΡΗΣ Δημήτριος, Αντιπρόεδρος
- ΙΩΑΝΝΙΔΟΥ Μαριάνθη, Γεν. Γραμματέας
- ΔΕΔΕ Ιωάννα, Αν. Γραμματέας
- ΞΑΝΘΑΚΟΣ Βασίλειος, Ταμίας
- ΑΝΔΡΙΟΠΟΥΛΟΣ Γεώργιος, Μέλος
- ΛΟΥΚΙΣΣΑΣ Δημοσθένης, Μέλος
- ΜΑΡΚΟΠΟΥΛΟΣ Γεώργιος, Μέλος
- ΠΑΣΑΔΕΛΗΣ Νικόλαος. Μέλος.
