---
title: ΧΡΙΣΤΟΥΓΕΝΝΙΑΤΙΚΟ ΠΑΖΑΡΙ ΧΑΡΑΣ ΚΑΙ ΠΡΟΣΦΟΡΑΣ 2015
description: ΧΡΙΣΤΟΥΓΕΝΝΙΑΤΙΚΟ ΠΑΖΑΡΙ ΧΑΡΑΣ ΚΑΙ ΠΡΟΣΦΟΡΑΣ 2015
tags:
  - drastiriotites
date: 2015-11-18T08:57:16+00:00
layout: layouts/drastiriotites.njk
---
Πρόσκληση για συμμετοχή στη διοργάνωση του χριστουγεννιάτικου παζαριού του Συλλόγου μας
<!-- excerpt -->
 **ΑΝΑΚΟΙΝΩΣΗ –ΠΡΟΣΚΛΗΣΗ**

**Χριστουγεννιάτικο παζάρι χαράς και προσφοράς**

Καθώς πλησιάζουν οι γιορτές, οι γυναίκες του Συλλόγου έχουμε αρχίσει να διοργανώνουμε και πάλι -όπως κάνουμε πετυχημένα τα τελευταία χρόνια- άλλο ένα χριστουγεννιάτικο παζάρι χαράς και προσφοράς. Τo παζάρι θα λειτουργήσει στα γραφεία του συλλόγου στις **11, 12 και 13 Δεκεμβρίου**. Με μέρος των χρημάτων που θα συγκεντρωθούν θα προμηθεύσουμε είδη πρώτης ανάγκης φιλανθρωπικά ιδρύματα.

Παράλληλα θα διοργανωθούν από το ΔΣ, όπως έχει καθιερωθεί κάθε χρόνο, χριστουγεννιάτικες εκδηλώσεις που περιλαμβάνουν, παιδική γιορτή του εικαστικού εργαστηρίου, προβολή χριστουγεννιάτικων ταινιών και φωταγώγηση χριστουγεννιάτικου δέντρου στην πλατεία Ζωοδόχου Πηγής με τη συντροφιά της φιλαρμονικής του Δήμου μας.

Επειδή λοιπόν το χριστουγεννιάτικο παζάρι μας βρίσκεται σε εξέλιξη και προκειμένου να οργανωθεί καλύτερα, παρακαλούμε όσοι έχετε την καλή διάθεση να προσφέρετε πράγματα να τα φέρνετε **στα γραφεία του Συλλόγου κάθε Παρασκευή από 7:00 έως 9:00 μμ**

Υπενθυμίζουμε ότι στο παζάρι μπορούμε να συγκεντρώσουμε :

-χειροποίητα αντικείμενα που φτιάχνουμε οι ίδιοι ή φίλοι μας

-διάφορα πράγματα σε άψογη κατάσταση, τα οποία δεν χρησιμοποιούμε ,ενώ σε άλλους θα ήταν χρήσιμα, θα προσέλκυαν το ενδιαφέρον και θα μπορούσαν να πουληθούν (π.χ. ΚΟΣΜΗΜΑΤΑ ,ΕΙΔΗ ΣΠΙΤΙΟΥ, ΔΙΑΚΟΣΜΗΤΙΚΑ, ΠΑΙΧΝΙΔΙΑ, ΧΡΙΣΤΟΥΓΕΝΝΙΑΤΙΚΑ ΕΙΔΗ, ΒΙΒΛΙΑ, ΣΠΙΤΙΚΕΣ ΛΙΧΟΥΔΙΕΣ, ΠΟΤΑ, ΦΥΤΑ κλπ ).

Όλα τα είδη που θα συγκεντρώσουμε θα τα διαθέτουμε σε πολύ χαμηλές τιμές κι έτσι θα μπορέσουν όλοι να αγοράσουν τα δώρα τους για τις γιορτές χωρίς να ξοδέψουν πολλά χρήματα .

Με τη συμμετοχή μας στο παζάρι θα εισπράξουμε χαρά, προσφέροντας στον συνάνθρωπο μας , που τόσο το έχει ανάγκη. Ας το κάνουμε λοιπόν, αξίζει τον κόπο!

Ευχαριστούμε πολύ

*Η ομάδα γυναικών του Συλλόγου*

**Τηλ.επικοινωνίας****:** **6972647111 Ελευθερία Αθανασοπούλου 6975104445 Αφροδίτη Θεοχάρη**
