---
title: ΑΝΑΘΕΩΡΗΣΗ ΚΑΤΑΣΤΑΤΙΚΟΥ ΠΟΛΙΤΙΣΤΙΚΟΥ ΣΥΛΛΟΓΟΥ ΨΑΛΙΔΙΟΥ
description: ΑΝΑΘΕΩΡΗΣΗ ΚΑΤΑΣΤΑΤΙΚΟΥ ΠΟΛΙΤΙΣΤΙΚΟΥ ΣΥΛΛΟΓΟΥ ΨΑΛΙΔΙΟΥ
tags: drastiriotites
date: 2017-06-21T06:42:05+00:00
layout: layouts/drastiriotites.njk
---
ΔΙΑΒΟΥΛΕΥΣΗ ΕΠΙ ΤΗΣ ΑΝΑΘΕΩΡΗΣΗΣ ΤΟΥ ΚΑΤΑΣΤΑΤΙΚΟΥ ΤΟΥ ΕΞΩΡΑΙΣΤΙΚΟΥ ΠΟΛΙΤΙΣΤΙΚΟΥ ΣΥΛΛΟΓΟΥ ΨΑΛΙΔΙΟΥ ΑΜΑΡΟΥΣΙΟΥ "ΖΩΟΔΟΧΟς ΠΗΓΗ"
<!-- excerpt -->
**Αναθεωρείται το από 21 Μαρτίου 1999 Καταστατικό του συλλόγου με την****επωνυμία** **"Εξωραϊστικός - Εκπολιτιστικός Σύλλογος** **"ΖΩΟΔΟΧΟΣ ΠΗΓΗ», το οποίο αναθεωρήθηκε με την υπ’ αριθμ. 1850/2000 απόφαση του Πρωτοδικείου Αθηνών.**

**ΑΡΘΡΟ 1**

ΕΠΩΝΥΜΙΑ ΣΥΛΛΟΓΟΥ

**Ο Σύλλογος έχει την επωνυμία «Εξωραϊστικός &amp; Πολιτιστικός Σύλλογος Ψαλιδίου Αμαρουσίου «ΖΩΟΔΟΧΟΣ ΠΗΓΗ».**

**Η έδρα του Συλλόγου βρίσκεται****επί του παραχωρηθέντος από το Δήμο Αμαρουσίου ακινήτου που βρίσκεται στην οδό Χαλκιδικής 17 και Ζωοδόχου Πηγής 2,** **στο** **Ψαλίδι** **Αμαρουσίου****.**

**Ο Σύλλογος δραστηριοποιείται στα γεωγραφικά όρια που περιλαμβάνουν** οιπολεοδομικές ενότητες δέκα επτά (17) και τέσσερα (4) **του Δήμου Αμαρουσίου**και ειδικότερα ορίζονται από τις οδούς Ανδρόνικου, Νερατζιωτίσσης - Γραμμές ΗΣΑΠ - Κύμης - ευρύτερη περιοχή Αγίων Απόστολων - Κηφισίας (οδός) - Πέλικα - (Κάτω Ψαλίδι) - Όρια **Αγρινίου** και Βύρωνος,

**ΑΡΘΡΟ 2**

ΣΚΟΠΟΣ

**Η περιοχή του Ψαλιδίου, όντας νεότευκτη και παρά το γεγονός ότι σχεδόν στο σύνολό της έχει χαρακτηρισθεί ως «Αμιγής κατοικία (ΦΕΚ.............), έχει υποστεί μεγάλη και σοβαρή περιβαλλοντική υποβάθμιση από τη λειτουργία της Αττικής οδού, αλλά την εγκατάσταση υπερτοπικών κέντρων, στην περιοχή, όπως είναι το** **ATHENSMALL****, το Υπουργείο Παιδείας και η ΟΤΕ** **Academy**. Ως εκ τούτου, *επιβάλλεται να τύχει ιδιαίτερης μέριμνας και φροντίδας εκ μέρους της Τοπικής**Αυτοδιοίκησης **και της Πολιτείας**,* ***ώστε να απαλυνθούν οι δυσμενείς όροι*** *και οι κάτοικοι να διαβιώσουν σε ένα περιβάλλον**αντάξιο των προσδοκιών τους.*

Σκοπός και κύριο μέλημα του Συλλόγου είναι η δραστηριοποίησή του μέσαστα όρια της τοπικής και ευρύτερης κοινωνίας,με στόχο να προσφέρειανιδιοτελή κοινωνικό έργο στα μέλη του, να προστατεύει το φυσικό και αστικό περιβάλλον και να συμβάλλει στην αναβάθμιση της ποιότητας ζωήςτων κατοίκων, μελών του συλλόγου.

**ΑΡΘΡΟ 3**

ΣΤΟΧΟΙ

1. Η ανάπτυξη των δεσμών και η καλλιέργεια και διεύρυνση τωνσχέσεων μεταξύ

των μελών του Συλλόγου, καθώς η ανάπτυξη σχέσεων με άλλους τοπικούς - εξωραϊστικούς - πολιτιστικούς – σπουδαστικούς - μορφωτικούς και πνευματικούς Συλλόγους και Οργανώσεις.

2. Η καταγραφή των προβλημάτων και η ενημέρωση γι αυτά των μελώνώστε να κινηθούν διαδικασίες αντιμετώπισης / επίλυσης των, σταπλαίσια της Τοπικής Αυτοδιοίκησης (πρώτου και δευτέρου βαθμού).
3. Η συμβολή στην πνευματική - πολιτιστική και κοινωνική ανάπτυξητων μελών.
4. Η συνεργασία με επιστημονικούς και πνευματικούς φορείς,Οργανισμούς, Δήμους,Κοινότητες, Ενώσεις και γενικά με κάθε κατάλληλο Ελληνικόη ξένο φορέα για την αποτροπή της επιδείνωση τουπεριβάλλοντος και της υποβάθμισης της ποιότητας ζωής των κάτοικων, καθώς και για την προώθηση ενεργειών προκειμένου να αποφευχθούν αρνητικέςπαρεμβάσεις στις χρήσεις γης στην περιοχή.
5. Η διατήρηση και η αύξηση των ελεύθερων χώρων όπως επίσης καιτων χώρων πρασίνου.
6. Η στενή συνεργασία με τις τοπικές αρχές (Δημοτική, Αστυνομική ,Εκκλησιαστική και Σχολική ) με στόχο την επίλυση τοπικώνπροβλημάτων.
7. Η στενή συνεργασία με την Δημοτική Αρχή για κάθε είδουςπροτεινόμενες πολεοδομικές ρυθμίσεις και ειδικότερα αυτές που αφορούν την υλοποίηση του Ρυμοτομικού Σχεδίου όπως:

- Διανοίξεις οδών και οριοθέτηση κοινοχρήστων - κοινωφελών χώρων.
- Απομάκρυνση ρυπογόνων βιομηχανικών δραστηριοτήτων και άλλων
   επιβαρυντικών για το περιβάλλον χρήσεων από την περιοχή μας.
- Επέκταση των κυκλοφοριακών ρυθμίσεων στο Ψαλίδι.
- Διατήρηση του υφιστάμενου καθεστώτος χρήσεως γης, του συντελεστήδόμησης και εξαίρεση της περιοχής μας από τις ζώνες αγοράςσυντελεστή.
- Την αστυνόμευση της περιοχής από ναρκωτικά και τροχαίαατυχήματα.
- Τη σύνδεση της περιοχής με το δίκτυο φυσικούαερίου
- Το δικαίωμα του λόγου στις προτεινόμενες αναθεωρήσεις τουρυμοτομικού σχεδίου πόλεως.

9. **Ησυντήρηση, βελτίωση και αναβάθμιση των γραφείων του Συλλόγου.**
10. Η εκτέλεση κοινωφελών και εκπολιτιστικών έργων και δραστηριοτήτων όπως αθλοπαιδιέςκαι γενικά έργα που μπορούν να συμβάλλουν στην πνευματικήανάπτυξη των μελών και ιδιαίτερα της νεολαίας.
11. **Η έκδοση εφημερίδας (έντυπης ή ηλεκτρονικής), η κατασκευή ιστοσελίδας και η συμμετοχή σε σελίδες κοινωνικής δικτύωσης**

**ΑΡΘΡΟ 4**

ΥΛΟΠΟΙΗΣΗ ΣΤΟΧΩΝ

Η υλοποίηση των στόχων δύνανται να πραγματοποιηθεί με:

- Συγκεντρώσεις, διαλέξεις και ομιλίες.
- Δημοσιεύματα σε τοπικά και όχι μόνο ΜΜΕ.
- Υποβολή υπομνημάτων στους αρμοδίους φορείς.
- Οργανώσεις εκδρομών, συνεστιάσεων, χοροεσπερίδων και κάθε είδους

εκδηλώσεων.

- Την οργάνωση ψυχαγωγικών και καλλιτεχνικών εκδηλώσεων.
- Τη συγκρότηση ομάδων εργασίας ή ειδικών επίτροπων για μελέτες καιεισηγήσεις, τη δημιουργία και λειτουργιά των οποίων θα αποφασίζει καιθα ρυθμίζει, κάθε φορά, το Διοικητικό Συμβούλιο του Συλλόγου.
- **Την τακτική ενημέρωση των μελών για τα θέματα της περιοχής.**
- **Την οργάνωση παραστάσεων και την υποβολή υπομνημάτων στους αρμόδιους φορείς.**

Γενικά, Ο Σύλλογος δύναται να χρησιμοποιεί κάθε νόμιμο μέσο, κατά την κρίση του Διοικητικού Συμβουλίου ητης Γενικής Συνέλευσης, το οποίο μπορεί να συμβάλλει θετικά και ναεξυπηρετήσει καλυτέρα τον σκοπό και τους στόχους του Συλλόγου , ενεργοποιώντας τα μέλη του, τους φίλους τους και γενικά κάθε τι πουμπορεί να προάγει τα συμφέροντα των κάτοικων της περιοχής μας.

**ΑΡΘΡΟ 5**

ΜΕΛΗ ΤΟΥ ΣΥΛΛΟΓΟΥ

Τα μέλη του συλλόγου διακρίνονται σε Τακτικά καιΕπίτιμα.

1. ΤΑΚΤΙΚΑ μέλη είναι δυνατόν να γίνουν, μετά από αίτησή τους και σχετική
   απόφαση του Διοικητικού Συμβουλίου, άνδρες και γυναίκες που έχουν συμπληρώσει το 18ο έτος της ηλικίας τους και αποδέχονται πλήρωςκαι στο σύνολό τους το σκοπό και τους στόχους του Συλλόγου, εφ’ όσον:

- Διαμένουν μόνιμα μέσα στα γεωγραφικά όρια του άρθρου 1 του Καταστατικού ή/και
- Είναι ιδιοκτήτες ακίνητης περιουσίας στην ως άνω περιοχή του Συλλόγου.

Τα Τακτικά μέλη έχουν το δικαίωμα να μετέχουν στις ΓενικέςΣυνελεύσεις, να ψηφίζουν, να εκλέγουν, να εκλέγονται, **να συμμετέχουν στις δραστηριότητες**και να εργάζονται**για την υλοποίηση** και προαγωγή των στόχων, αποφεύγοντας κάθε δραστηριότηταπου αντιστρατεύεται το σκοπό και τους στόχους του Συλλόγου.

2. ΕΠΙΤΙΜΑ μέλη ανακηρύσσονται, μετά από αιτιολογημένη πρόταση του Δ.Σ., την οποία επικυρώνει η Γενική Συνέλευση, πρόσωπαΕΞΕΧΟΝΤΑ, τα οποία προσέφεραν η μπορεί να προσφέρουν αξιόλογεςηθικές η υλικές υπηρεσίες στο Σύλλογο.

Η παραπάνω απόφαση λαμβάνεται με πλειοψηφία των τριών τετάρτων(3/4) από τα μέλη που παρευρίσκονται στη Συνέλευση.

Ο αριθμός των επίτιμων μελών δεν μπορεί να υπερβεί το ένα δέκατο(1/10) των τακτικών μελών του Συλλόγου και είναι προαιρετική ηοικονομική τους συνδρομή.

**ΑΡΘΡΟ 6**

ΟΡΟΙ ΕΙΣΟΔΟΥ - ΑΠΟΧΩΡΗΣΗΣ ΜΕΛΩΝ

Προκείμενου να εγγραφεί μέλος στο Σύλλογο, απαιτείται η υποβολή έγγραφης αίτησης προς το Διοικητικό Συμβούλιο και η ταυτόχρονη καταβολή του δικαιώματος εγγραφής και ετήσιας συνδρομής.

Η αίτηση πρέπει να περιλαμβάνει :

- Ονοματεπώνυμο
- Όνομα πατρός και μητρός.
- Χρονολογία και τόπο γεννήσεως.
- Επάγγελμα.
- Διεύθυνση κατοικίας, εργασίας
- **Τηλέφωνα επικοινωνίας και**
- **Διεύθυνση ηλεκτρονικής αλληλογραφίας.**

**Προς πιστοποίηση της διεύθυνσης κατοικίας, ο αιτών θα πρέπει να συνυποβάλλει αντίγραφο λογαριασμού ηλεκτρισμού, ύδρευσης ή τηλεφώνου, ή άλλο στοιχείο που αποδεικνύει την ως άνω δήλωση της κατοικίας του**. **Σε εξαιρετικές περιπτώσεις, η διεύθυνση κατοικίας θα πιστοποιείται από σχετική υπεύθυνη δήλωση τακτικού μέλους του Συλλόγου περί συγκατοίκησης.**

Το Διοικητικό Συμβούλιο,εφ όσον υπάρχουν οι προϋποθέσεις του άρθρου πέντε (5) του παρόντος Καταστατικού,υποχρεούται να εγκρίνει την αίτηση εντός δέκα πέντε (15) ημερών από της υποβολής της.

Σε περίπτωση απόρριψης της αίτησης, το Δ.Σ αιτιολογεί την απόφαση του. Στην περίπτωση αυτή ο ενδιαφερόμενος έχει το δικαίωμα να επαναφέρει τηναίτηση του στην πρώτη Τακτική η Έκτακτη Γενική Συνέλευση των μελών, η όποια αποφαίνεται τελικά - με απόλυτη πλειοψηφία των παρόντων - για την εγγραφή η μη στο βιβλίο μητρώου μελών του Συλλόγου.

**Το μητρώο μελών κλείνει για νέες εγγραφές, ένα μήνα πριν την εκλογο-απολογιστική Τακτική Γενική Συνέλευση του Συλλόγου και ανοίγει εκ νέου μετά τη συγκρότηση του νέου Δ.Σ. που θα προκύψει από τις εκλογές.**

Η αίτηση εγγραφής έχει και την έννοια της δήλωσης αποδοχής του Καταστατικού και των αποφάσεων της Γενικής Συνέλευσης.

Τα επίτιμα μέλη εγγράφονται χωρίς προηγούμενη αίτηση τους, μετά από πρόταση δέκα (10) τουλάχιστον τακτικών μελών η μετά από σχετική **πρόταση του Δ.Σ. και επικύρωση από τη Γενική Συνέλευση.**

Κάθε μέλος δύναται να αποχωρήσει από τον σύλλογο συμφώνα με τις διατάξεις του άρθρου 87 του Αστικού Κώδικα.

**ΑΡΘΡΟ 7**

ΠΕΙΘΑΡΧΙΚΑ ΠΑΡΑΠΤΩΜΑΤΑ

Πειθαρχικό παράπτωμα θεωρείται :

1. Η παράβαση καθηκόντων και υποχρεώσεων που επιβάλλονται από τις διατάξεις του Νόμου, **του παρόντος Καταστατικούκαι των αποφάσεων των Γενικών Συνελεύσεων.**
2. Η παράβαση των ηθικών κανόνων και η προσβολή της ανθρώπινης αξιοπρεπείας.

Κάθε μέλος που η δραστηριότητά του στρέφεται ενάντια στους σκοπούς του Συλλόγου ή που παρακωλύει την εκτέλεση των αποφάσεων των οργάνων της Διοίκησης του Συλλόγου, υποβάλλεται στις ακόλουθες διοικητικές κυρώσεις, ανάλογα με την βαρύτητα των πράξεων του :

- **ΕΠΙΠΛΗΞΗ, με αιτιολογημένη απόφαση του Δ.Σ. η οποία υποβάλλεται προς επικύρωση, στην πρώτη Τακτική Γενική Συνέλευση.**
- ΠΡΟΣΩΡΙΝΗ ΑΠΟΒΟΛΗ διάρκειας ενός έτους, **με απόφαση της Γενικής Συνέλευσης, μετά από αιτιολογημένη πρόταση του Δ.Σ**.
- ΟΡΙΣΤΙΚΗ ΔΙΑΓΡΑΦΗ, με απόφαση της Γενικής Συνέλευσης που λαμβάνεται με πλειοψηφία των τριών τετάρτων (3/4) των παρόντων.

**Η ανάκληση των κυρώσεωνγίνεται απόφαση της Γενικής Συνέλευσης, η οποία λαμβάνεται με την πλειοψηφία που ισχύει για την επιβολή τους.**

Οι ως άνω διοικητικές κυρώσεις ισχύουν και για τα μέλη του Διοικητικού Συμβουλίου με την διαφορά ότι θέτουν εαυτόν προσωρινά εκτός Διοικητικού Συμβουλίου από της γνωστοποίησης της πράξης τους, με απόφαση δε της Γενικής Συνέλευσης εκπίπτουν οριστικά του αξιώματός τους.

Οποιαδήποτε καταγγελία για **πειθαρχικό παράπτωμα μέλους** του Συλλόγου, πρέπει να είναι ενυπόγραφη και να υποβάλλεται στο Δ.Σ, το οποίο, εφ όσον κρίνει ότι υπάρχουν ενδείξεις για την βασιμότητα της, υ**ποβάλλει το θέμα σε** **Έκτακτη****ή Τακτική Γενική** **Συνέλευση**. Σε αυτήν, το υπό κατηγορία μέλος δύναται να απολογηθεί, οι δε διοικητικές κυρώσεις λαμβάνονται με πλειοψηφία των τριών τετάρτων (3/4) των παρισταμένων μελών.

Αν μέλος του Συλλόγου από πρόθεση κατηγορήσει αποδεδειγμένα ψευδώς άλλο μέλος με συνέπεια την καταδίκη του, αποβάλλεται ΟΡΙΣΤΙΚΑ από τον Σύλλογο με απόφαση της Γενικής Συνέλευσης.

**ΑΡΘΡΟ 8**

ΥΠΟΧΡΕΩΣΕΙΣ ΜΕΛΩΝ

Τα Τακτικά μέλη του Συλλόγου καταβάλλουν υποχρεωτικά στο ταμείο:

- Άπαξ Δικαίωμα εγγραφής **τριών(3) ευρώ**
- Ετήσια συνδρομή **έξι (6) ευρώ.**

Το ποσό δικαιώματος εγγραφής και της ετήσιας εισφοράς είναι δυνατόν να τροποποιείται με απόφαση της Γενικής Συνέλευσης.

Τα μέλη μπορούν να καταβάλλουν, εκτός της συνδρομής, οποιοδήποτε ποσό επιθυμούν, κατά μήνα ή εφ άπαξ, ως συνεισφορά υπέρ του Συλλόγου.

Όλα τα μελή έχουν καθήκον και υποχρέωση να συμβάλλουν στην εκπλήρωση και ευόδωση των σκοπών του Συλλόγου, ανάλογα με τις δυνατότητες τους, χωρίς αμοιβή ή αποζημίωση, να συμμορφώνονται με τις διατάξεις του Καταστατικού και τις αποφάσεις των Γενικών Συνελεύσεων και να απαιτούν την τήρηση τους.

Μέλος του Συλλόγου μπορεί να διαγραφεί με απόφαση του Δ.Σ όταν :

- Δεν καταβάλλει για **τέσσερα** συνεχή χρόνια την συνδρομή του.
- Προβαίνει σε ενέργειες πράξεις η παραλείψεις που μπορούν να ζημιώσουν τους σκοπούς - στόχους ή το κύρος του Συλλόγου, κατά τα οριζόμενα στο άρθρο 7 του παρόντος Καταστατικού.

Τα επίτιμα μέλη δεν είναι υποχρεωμένα να καταβάλλουν δικαίωμα εγγραφής ούτε ετήσια συνδρομή.

Τα αξιώματα των μελών του Διοικητικού Συμβουλίου είναι τιμητικά και οι υπηρεσίες τους προς τον Σύλλογο προσφέρονται αφιλοκερδώς.

**ΑΡΘΡΟ 9**

ΔΙΚΑΙΩΜΑΤΑ

Κάθε Τακτικό μέλος έχει δικαίωμα να εκλέγει και να εκλέγεται, εφ’ όσον :

- Έχει εκπληρώσει τις οικονομικές του υποχρεώσεις**.**
- Δεν έχει στερηθεί από τον Νόμο τα πολιτικά του δικαιώματα.
- Δεν τελεί σε δικαστική συμπαράσταση (απαγόρευση).
- Έχει πλήρη "δικαιοπρακτική ικανότητα"
- **Έχει αποκτήσει την ιδιότητα του τακτικού μέλους, ένα τουλάχιστον μήνα πριν τη διεξαγωγή των εκλογών.**

Ειδικότερα, ως προς το δικαίωμα του "εκλέγεσαι", το τακτικό μέλος που επιθυμεί να υποβάλει υποψηφιότητα για την εκλογή του στο Διοικητικό Συμβούλιο, πρέπει απαραιτήτως να διαμένει ΜΟΝΙΜΑ στον γεωγραφικό χώρο που ο Σύλλογος δραστηριοποιείται.

**ΑΡΘΡΟ 10**

ΟΙΚΟΝΟΜΙΚΟΙ ΠΟΡΟΙ

Οικονομικοί πόροι του Συλλόγου είναι :

- Οι χρηματικές παροχές από τις έγγραφες των μελών
- Οι συνδρομές των μελών (ετήσιες)
- Οι δωρεές, κληρονομιές και κληροδοσίες
- Τα έσοδα από τις διοργανώσεις χορών, λαχειοφόρων αγορώνεκδρομών και συναφών εκδηλώσεων
- Χορηγίες
- Τα από οποιαδήποτε νόμιμη πηγή έσοδα.

**Με απόφαση του Δ.Σ., καθορίζονται οι οικονομικές υποχρεώσεις των μη μελών του Συλλόγου που συμμετέχουν σε εκδηλώσεις ή δραστηριότητες του Συλλόγου.**

Η διαχείριση της κινητής και ακίνητης περιουσίας του συλλόγου γίνεται με επιμέλεια και ευθύνη του Δ.Σ και μέσα στα πλαίσια των αποφάσεων των Γενικών Συνελεύσεων.

- αγορά, διάθεση, εκποίηση ή με οποιοδήποτε τρόπο μεταβίβαση ή παραχώρηση δικαιωμάτων πάσης φύσεως επί της ακίνητης περιουσίας του Συλλόγου είναι δυνατή μόνο με απόφαση της Γενικής Συνέλευσης, στην οποία θα ορίζονται και τα πλαίσια μέσα στα οποία θα πραγματοποιούνται οι παραπάνω δικαιοπραξίες και θα χορηγούνται οι σχετικές εντολές εκπροσώπησης προς το Διοικητικό Συμβούλιο.

Ειδικά για την περίπτωση τυχόν εκμίσθωσης ακίνητων του Συλλόγου, η Γενική Συνέλευση μπορεί να χορηγήσει γενική εξουσιοδότηση στο Διοικητικό Συμβούλιο να αποφασίζει ΜΟΝΟ του και να προβαίνει σε κατάρτιση η λύση μισθώσεων, είτε εν λευκώ, είτε μέσα σε προκαθορισμένα πλαίσια.

Για την απόκτηση ακίνητης περιουσίας από δωρεά, κληρονομιά η άλλη αίτια και εφ’ όσον γι αυτή δεν θα καταβληθεί φόρος η άλλη δαπάνη, αρκεί απόφαση του Διοικητικού Συμβουλίου , το οποίο σε τέτοια περίπτωση εκπροσωπεί τον Σύλλογο, για την κατάρτιση των σχετικών συμβολαιογραφικών πράξεων ή των πάσης φύσεως εγγράφων, καθώς και για τη διενέργεια όλων των νόμιμων διατυπώσεων \[, υπό την προϋπόθεση ότι δεν θα προβαίνει σε δαπάνες για τον λόγο αυτό\].

Το Διοικητικό Συμβούλιο για την προστασία των συμφερόντων και της περιουσίας του Συλλόγου, μπορεί να λαμβάνει και χωρίς προηγούμενη απόφαση η έγκριση από τη Γενική Συνέλευση, τα ενδεδειγμένα δικαστικά η εξώδικα μετρά και να προβαίνει στις νόμιμες ενέργειες.)

**Η σε χρήμα περιουσία του Συλλόγου κατατίθεται υποχρεωτικά στον τραπεζικό λογαριασμό του Συλλόγου που τηρείται σε αναγνωρισμένη τράπεζα της Ελλάδος. Με ευθύνη του Ταμία, μπορεί να διατηρείται το ποσό των οκτακοσίων (800) Ευρώ, σε μετρητά, για την κάλυψη τρεχουσών αναγκών. Το είδος των καταθέσεων και οι μεταβολές τους αποφασίζονται από το Δ.Σ. του Συλλόγου.**

**ΑΡΘΡΟ 11**

ΓΕΝΙΚΗ ΣΥΝΕΛΕΥΣΗ

- Γενική Συνέλευση είναι το ανώτατο όργανο του Συλλόγου, απαρτίζεται από όλα **τα ταμειακά ενήμερατακτικά** μέλη του και αποφασίζει για κάθε θέμα που δεν έχει ανατεθεί από τον Νόμο η το παρόν Καταστατικό σε αλλά όργανα, αλλά και για οποιοδήποτε ζήτημα, υπαγόμενο κανονικά στην αρμοδιότητα άλλου οργάνου αλλά που θα υποβληθεί στην κρίση της, μετά από απόφαση της απόλυτης πλειοψηφίας του αριθμού των μελών του εν λόγω οργάνου, οπότε και φέρει αυτή την ευθύνη.
- Γενική Συνέλευση ασκεί έλεγχο και εποπτεία στα άλλα όργανα του Συλλόγου.

Έχει ΑΠΟΚΛΕΙΣΤΙΚΗ ΑΡΜΟΔΙΟΤΗΤΑ

- Στην τροποποίηση του Καταστατικού.
- Στην άσκηση εποπτείας και έλεγχου σε όλα τα όργανα του Συλλόγου.
- Στην έγκριση του ισολογισμού του Συλλόγου, στον έλεγχο της 
   διαχείρισης και στην έγκριση του ετήσιου προϋπολογισμού.
- Στην διάλυση του Συλλόγου.
- Στην εκλογή των μελών του Διοικητικού Συμβουλίου της Ελεγκτικής Επιτροπής και της Εφορευτικής Επιτροπής .
- **Στην απονομή του τίτλου επίτιμου μέλους.**
- Στην απόφαση για απόκτηση η διάθεση περιουσιακών στοιχείων του Συλλόγου.
- **Στην επιβολή ή την επικύρωση των ποινών σύμφωνα με το άρθρο 7 του παρόντος.**

**ΑΡΘΡΟ 12**

ΣΥΓΚΛΗΣΗ ΓΕΝΙΚΗΣ ΣΥΝΕΛΕΥΣΗΣ

Η Γενική Συνέλευση συνέρχεται:

Α) ΤΑΚΤΙΚΑ, μια φορά το χρόνο, **μέχρι τέλος Μαΐου**, με απόφαση του Διοικητικού Συμβουλίου του Συλλόγου και έγγραφη πρόσκληση του Προέδρου του Δ.Σ., **η οποία επικολλάται στον πίνακα ανακοινώσεων, δημοσιεύεται στον τοπικό τύπο (εφ’ όσον υφίσταται) και αναρτάται στην ιστοσελίδα του Συλλόγου.**

**Η πρόσκληση, η οποία πρέπει να προηγείται κατά τουλάχιστον 15 ημέρες από την ημερομηνία της Συνέλευσης, αναφέρει, επί ποινή ακυρότητας** :

- **Τον τόπο, την** **ημέρα και την ώρα**
- **Τα προκαθορισμένα θέματα της ημερήσιας διάταξης, στα οποία πρέπει να περιλαμβάνονται, υποχρεωτικά, ο απολογισμός της προηγούμενης διαχειριστικής περιόδου, ο προϋπολογισμός της επομένης και η λογοδοσία του Διοικητικού Συμβουλίου.**

Β) **ΕΚΤΑΚΤΑ και κατά τον ίδιο τρόπο,**όταν :

- Αυτό κριθεί αναγκαίο από το Διοικητικό Συμβούλιο.
- Ζητηθεί εγγράφως και για συγκεκριμένοθέμα σοβαρού περιεχομένου από το ένα πέμπτο (1/5) των τακτικών μελών, **τα οποία ήταν οικονομικά τακτοποιημένα κατά την αμέσως προηγούμενη Γενική Συνέλευση.**

Στην περίπτωση αυτή, το Διοικητικό Συμβούλιο υποχρεούται συγκαλέσει **Έκτακτη Συνέλευση,** εντός ενός (1) μηνός, το αργότερο, από την επίδοση της σχετικής αίτησης.

Αν το Δ.Σ αδρανεί, η Έκτακτη Γενική Συνέλευση δύναται να συγκληθεί με δικαστική απόφαση, **σύμφωνα με τις σχετικές διατάξεις του Αστικού Κώδικα.**

Στην ειδική περίπτωση παραίτησης η έλλειψης του Διοικητικού Συμβουλίου, έχουν το δικαίωμα δέκα (10) τουλάχιστον μέλη του Συλλόγου, να υποβάλλουν αίτηση προς το Πρωτοδικείο Αθηνών για διορισμό ΠροσωρινήςΔιοίκησης, υποχρεωμένης να διενεργήσει εκλογές εντός τρίμηνου (3 μήνες) από της δημοσιεύσεως της απόφασης για την ανάδειξή της, διαχειριζόμενης, ως τότε, ΜΟΝΟ τις κατεπείγουσες υποθέσεις του Συλλόγου.

Σε περίπτωση που το Διοικητικό Συμβούλιο πρόκειται να παραιτηθεί ως σώμα, υποχρεούται να συγκαλέσει προηγουμένως ΕΚΤΑΚΤΗ ΓΕΝΙΚΗ ΣΥΝΕΛΕΥΣΗ για το Θέμα αυτό, άλλως και σε περίπτωση παραιτήσεως, χωρίς την τήρηση αυτής της διαδικασίας , η Έκτακτη Γενική Συνέλευση συγκαλείται ως ανωτέρω .

**ΑΡΘΡΟ 13**

ΑΠΑΡΤΙΑ - ΠΛΕΙΟΨΗΦΙΕΣ

Όταν δεν ορίζεται διαφορετικά από τον Νόμο ήτο Καταστατικό, η Γενική Συνέλευση θεωρείται ότι βρίσκεται σε απαρτία και μπορεί να συζητήσει και αποφασίσει για τα θέματα της ημερησίας διάταξης, όταν παρίσταται το μισό (1/2) πλέον ενός, των ταμειακώς τακτοποιημένων τακτικών μελών της.

Όταν δεν επιτευχθεί απαρτία κατά την πρώτη σύγκλιση Τακτικής Γενικής Συνέλευσης, αυτή ματαιώνεται και επαναλαμβάνεται το αργότερο σε διάστημα ενός (1) μηνός στον ίδιο τόπο και ώρα με τα ιδία θέματα, Σε αυτή την περίπτωση, θεωρείται σε απαρτία, οποιοσδήποτε και αν είναι ο αριθμός των παρισταμένων μελών.

Κατά την έναρξη της συνεδρίασης και υπό την προσωρινή προεδρία του Πρόεδρου του Διοικητικού Συμβουλίου - κωλυόμενου δε αυτού του αμέσως επόμενου κατά σειράν μέλους του Δ.Σ- το Σώμα της Γενικής Συνέλευσης, εκλέγει τον Πρόεδρο και Αντιπρόεδρο της Συνέλευσης, **από τα μέλη της, εξαιρουμένων των μελών του Δ.Σ.**

Γραμματέας της Γενικής Συνέλευσης παραμένει ο Γραμματέας του Δ.Σ.

Οι αποφάσεις των Γενικών Συνελεύσεων - όπου δεν ορίζονται διαφορετικά από το παρόν καταστατικό - λαμβάνονται κατά πλειοψηφία του ενός δευτέρου (1/2) πλέον ενός των παρόντων μελών, με ανάταση των χειρών, σε περίπτωση δε ισοψηφίας υπερισχύει η ψήφος του Πρόεδρου. Σε περίπτωση αμφισβήτησης του αποτελέσματος, διενεργείται **αναλυτική**καταμέτρηση των ψήφων.

Για προσωπικά θέματα η για ζητήματα εμπιστοσύνης προς την Διοίκηση, η ψηφοφορία είναιπάντοτε ΜΥΣΤΙΚΗ δια ψηφοδελτίων, με σχετική απόφαση του Σώματος.

Στις συνεδριάσεις της Γενικής Συνέλευσης τηρούνται πρακτικά με ευθύνη του Γραμματέα της, συντάσσονται δε και υπογράφονται από :

- Τον Πρόεδροτης Συνέλευσης
- Τον Αντιπρόεδρο και
- Τον Γραμματέα

Η Γενική Συνέλευση μπορεί να λάβει απόφαση για όλα τα θέματα της Ημερησίας Διάταξης και μπορεί, με απολυτή πλειοψηφία των παρόντων, να αποφασίζειγια την προσθήκη θέματος προς συζήτηση στην ημερησία διάταξη.

ΕΞΑΙΡΕΤΙΚΑ,

- Για την τροποποίηση άρθρων του Καταστατικού.
- Την αγορά η διάθεση ακίνητης περιουσίας του συλλόγου.
- Τη διάλυση του Συλλόγου και
- Τη διαγραφή μελών

ΑΠΑΙΤΕΙΤΑΙ Απαρτία, κατά την μεν πρώτη συνεδρίαση, των τριών τετάρτων (3/4) των ταμειακώς εντάξει μελών και πλειοψηφία των τριών τετάρτων (3/4) των παρόντων.

Σε περίπτωση ΜΗ ΑΠΑΡΤΙΑΣ , η εν λόγω Έκτακτη Γενική Συνέλευση πραγματοποιείται με την πάροδο επτά (7) ημερολογιακών ημερών στο ίδιο σημείο και ώρα, ι με το ίδιο θέμα ημερησίας διατάξεως. Για την απαρτία, τότε, απαιτείται η παρουσία των τριών τετάρτων των ταμειακώς εν τάξει τακτικών μελών και για την πλειοψηφία, τοπενήντα τις εκατό (50%) πλέον ενός, των παρόντων.

**ΑΡΘΡΟ 14**

ΔΙΟΙΚΗΤΙΚΟ ΣΥΜΒΟΥΛΙΟ

- Σύλλογος διοικείται από εννεαμελές (9) Διοικητικό Συμβούλιο, το οποίο εκλέγεται από την Γενική Συνέλευση, με ΜΥΣΤΙΚΗ ψηφοφορία, συμφώνα με τα όσα ορίζονται παρακάτω.
- Το Διοικητικό Συμβούλιο αποτελείται από :
- Τον Πρόεδρο
- Τον Αντιπρόεδρο
- Το Γραμματέα
- Τον Αναπληρωτή Γραμματέα
- Τον Ταμία και
- **Τέσσερα μέλη**

Η διάρκεια της θητείας του Διοικητικού Συμβουλίου ορίζεται για δυο(2) χρόνια .

**ΑΡΘΡΟ 15**

**ΕΚΛΟΓΗ ΜΕΛΩΝ ΤΟΥ ΔΙΟΙΚΗΤΙΚΟΥ ΣΥΜΒΟΥΛΙΟΥ ΚΑΙ ΤΗΣ ΕΛΕΓΚΤΙΚΗΣ ΕΠΙΤΡΟΠΗΣ**

**Οι εκλογές για τα όργανα του Συλλόγου που είναι το Διοικητικό Συμβούλιο και η Ελεγκτική Επιτροπή, γίνονται με ευθύνη της Εφορευτικής Επιτροπής και την συμπαράσταση του απερχόμενου Διοικητικού Συμβουλίου κάθε 2 χρόνια.**

**Τα ταμειακώς ενημερωμένα μέλη που επιθυμούν να εκλεγούν, σύμφωνα με τις προϋποθέσεις του άρθρου 9 του παρόντος καταστατικού, υποβάλλουν την υποψηφιότητά τους στο Δ.Σ, μέχρι 5 ημέρες πριν την ΤΑΚΤΙΚΗ προς τούτο εκλογο-απολογιστική Γενική Συνέλευση.**

**Ο αριθμός των υποψηφίων για το Δ.Σ πρέπει να είναι τουλάχιστον δέκα τρείς (13), ώστε να εκλέγονται και τέσσερα (4) αναπληρωματικά μέλη προς αντικατάσταση των κωλυομένων ή αποχωρούντων ή παραιτούμενων μελών του Δ.Σ.**

**Ο αριθμός των υποψηφίων για την Ελεγκτική Επιτροπή πρέπει να είναι τουλάχιστον πέντε (5), ώστε να εκλέγονται και δύο (2) αναπληρωματικά μέλη προς αντικατάσταση των κωλυομένων ή αποχωρούντων ή παραιτούμενων μελών της Ε.Ε.**

**Αν οι υποψηφιότητες δεν επαρκούν για την κάλυψη των θέσεων, ο Πρόεδρος ή τα μέλη της Συνέλευσης μπορούν να προτείνουν υποψηφιότητες πριν την έναρξη της ψηφοφορίας.**

**Η εκλογή των μελών για τα όργανα του Συλλόγου είναι ΜΥΣΤΙΚΗ , διεξάγεται μετά το πέρας της συζήτησης των θεμάτων της ημερήσιας διάταξης και με ενιαία ψηφοδέλτια, υπό την εποπτεία της Εφορευτικής Επιτροπής.**

**Ο Πρόεδρος της Εφορευτικής Επιτροπής, ανακοινώνει** **στο Σώμα και κατ’ αλφαβητική σειρά, τα ονόματα των υποψηφίων για τα όργανα του Συλλόγου,** **όπως ακριβώς αναγράφονται στα ψηφοδέλτια.**

**Τα μέλη *καλούνται*** **να ψηφίσουν και ψηφίζουν ΜΟΝΟ για τον εαυτό τους,** **υπογράφουν δε σε σχετική κατάσταση, που τηρείται για την ψηφοφορία** **(πρωτόκολλο).**

**Οι ψηφίζοντες μπορούν να ψηφίσουν από ένα (1) έως και εννέα (9) πρόσωπα** **από τους υποψηφίους για τις θέσεις του Δ.Σ του Συλλόγου και από ένα (1) έως τρία (3) πρόσωπα για την Ελεγκτική Επιτροπή.**

**Η απόδειξη της ταυτοπροσωπίας του ψηφοφόρου αποδεικνύεται από την αστυνομική του ταυτότητα ή άλλο έγκυρο δημόσιο έγγραφο (λ.χ. δίπλωμα οδήγησης, διαβατήριο κλπ). Σε εξαιρετικές περιπτώσεις, η ταυτοποίηση μπορεί να γίνει με τη σχετική δήλωση δύο μαρτύρων, ενώπιον της εφορευτικής επιτροπής.**

**Για το αδιάβλητο της ψηφοφορίας, χρησιμοποιούνται όλα τα πρόσφορα μέτρα, όπως, σφραγισμένη ψηφοδόχος και κατάλληλο διαχωριστικό (παραβάν) που θα εξασφαλίζει την ιδιωτικότητα του ψηφοφόρου.**

**Μετά το τέλος της ψηφοφορίας, η Εφορευτική Επιτροπή:**

**α) Κλείνει την κατάσταση των ψηφισάντων, επί της οποίας αναγράφει πόσα μέλη είχαν δικαίωμα να ψηφίσουν και πόσα ψήφισαν και την υπογράφει.**

**β) Ανοίγει την κάλπη, μετράει, τους φακέλους και βεβαιώνεται ότι συμφωνούν με τον αριθμό των ψηφισάντων. Αποσφραγίζει έναν-έναν τους φακέλους και βγάζει από μέσα τα ψηφοδέλτια.**

**γ) Κάθε ψηφοδέλτιο αριθμείται με τη σειρά που βγαίνει από τον φάκελο και μονογραφείται από τον Πρόεδρο της Εφορευτικής Επιτροπής που ταυτόχρονα σημειώνει πόσους σταυρούς προτίμησης έχει. Ταυτόχρονα κρίνεται από την Εφορευτική Επιτροπή αν το ψηφοδέλτιο είναι έγκυρο ή άκυρο. Άκυρα είναι τα ψηφοδέλτια αν έχουν σημάδια ή άλλο στοιχείο που παραβιάζει το απόρρητο της ψηφοφορίας.**

**δ) Ανακοινώνει τα αποτελέσματα, αφού αποφασίσει για τυχόν ενστάσεις και συντάσσει το πρακτικό των εκλογών, στο οποίο αναφέρονται όλα τα παραπάνω, αν η ψηφοφορία ήταν ομαλή, τα αποτελέσματα των ψήφων και οι σταυροί προτίμησης που πήρε κάθε υποψήφιος.**

**Από τους υποψήφιους, εκλέγονται, κατά σειρά, όσοι έλαβαν τους περισσότερους σταυρούς προτίμησης.**

**Σε περίπτωση ισοψηφίας, η επιλογή γίνεται από την Εφορευτική Επιτροπή, με κλήρωση.**

**Τα πρακτικά υπογράφονται από όλα τα μέλη της Εφορευτικής Επιτροπής.**

**Στο πρακτικό επισυνάπτεται και η κατάσταση των ψηφισάντων.**

**Σε όλη την διάρκεια των εκλογών και μέχρι να ανακοινωθούν τα αποτελέσματα, μπορούν να παρευρίσκεται στον χώρο των εκλογών όποιος υποψήφιος το επιθυμεί.**

**Το εκλογικό υλικό φυλάσσεται στα Γραφεία του Συλλόγου για έξι (6) μήνες από την διενέργεια των εκλογών, με ευθύνη του Δ.Σ.**

**ΑΡΘΡΟ 16**

ΣΥΓΚΡΟΤΗΣΗ ΔΙΟΙΚΗΤΙΚΟΥ ΣΥΜΒΟΥΛΙΟΥ

Μέσα σε δέκα(10) ημερολογιακές ημέρες από την εκλογή, το μέλος που έχει λάβει τις περισσότερους ψήφους, καλεί τα υπόλοιπα μέλη σε τακτική συνεδρίαση, για την συγκρότηση σε Σώμα και την εκλογή των μελών του Προεδρείου του Δ.Σ. Στην περίπτωση ισοψηφίας διενεργείται ψηφοφορία εκτός και αν κάποιο από τα ισοψηφήσαντα μέλη παραιτηθεί υπέρ της υποψηφιότητας του άλλου.

Ο Πρόεδρος του νέου Δ.Σ, εντός επτά (7) εργάσιμων ημερών από τη συγκρότηση του οργάνου, συγκαλεί τακτική συνεδρίαση, στην οποία καλούνται και τα μέλη του απερχόμενου Συμβουλίουγια την παραλαβή και παράδοση των κλειδιών, των σφραγίδων, του αρχείου και της περιουσίας του Συλλόγου, συντασσομένου προς τούτο πρωτόκολλου παράδοσης και παραλαβής και υπογραφόμενου από όλα τα μέλη (νέου και απερχόμενου Δ.Σ.).

Στην περίπτωση που είναι αδύνατον να παραστούν όλα τα μέλη του απερχόμενου Δ.Σ, το ανωτέρω πρωτόκολλο μπορεί να υπογραφείμόνο από τους απερχόμενους Πρόεδρο, Γραμματέα και Ταμία, και τα μέλη του νέου Δ.Σ.

Σε περίπτωση που, για οποιοδήποτε λόγο, κενωθεί ή ακυρωθεί θέση μέλους του Δ.Σ, αυτή πληρούται αμέσως από τους αναπληρωματικούς, κατά σειράεκλογής, και σε περίπτωση μη αποδοχής της αντικατάστασης, το νέο μέλος εκλέγεται από το Δ.Σ μεταξύ των υποψηφίων που δεν εξέλεγαν. Αν οι τελευταίοι δεν μπορούν ή δεν επιθυμούν, τότε το αργότερο μετά την παρέλευση ενός (1) μηνός συγκαλείται Έκτακτη Γενική Συνέλευση με μοναδικό θέμα της ΗμερησίαςΔιάταξης "Εκλογή νέου Διοικητικού Συμβουλίου". Μέχρι τότε οι ενέργειες του Δ.Σ. είναι έγκυρες και νόμιμες.

**ΑΡΘΡΟ 17**

ΣΥΝΕΔΡΙΑΣΕΙΣ ΔΟΙΚΗΤΙΚΟΥ ΣΥΜΒΟΥΛΙΟΥ

Το Δ.Σ συνεδριάζει τακτικά τουλάχιστον μια(1) φορά κάθε ημερολογιακό μήνα, μετά από σχετική πρόσκληση του Πρόεδρου **που αποστέλλεται στα μέλη**προ 48 ωρών, η όποια πρέπει να περιλαμβάνει και τα θέματα της ημερησίας διάταξης.

Έκτακτα συνεδριάζει :

- Όταν παραστεί ανάγκη ή
- Όταν το ζητήσουν πέντε (5) τουλάχιστον μέλη του Δ.Σ, με αίτησή τους, στην οποία θα αναφέρουν, απαραίτητα, τα θέματα που επιθυμούν να συζητηθούν.

**Σε περίπτωση που μέλος του Διοικητικού Συμβουλίου ζητήσει αιτιολογημένα για σοβαρό και επείγοντα λόγο, τη σύγκληση έκτακτης συνεδρίασης του Δ.Σ. και το αίτημα αυτό δεν γίνει αποδεκτό, ο αιτιολογημένος λόγος της μη αποδοχής συζητείται, υποχρεωτικά, στο αμέσως επόμενο Δ.Σ. του Συλλόγου.**

Το Δ.Σ. βρίσκεται σε απαρτία όταν είναι παρόντα τουλάχιστον πέντε (5) από τα μέλη του,μεταξύ των οποίων περιλαμβάνεται ο Πρόεδρος ή ο Αντιπρόεδρος.

Οι αποφάσεις του Δ.Σ, όπου δεν ορίζεται διαφορετικά από τον Νόμο ή το Καταστατικό, λαμβάνονται στη βάση της αρχής της απόλυτης πλειοψηφίας των παρόντων μελών. Σε περίπτωση ισοψηφίας υπερισχύει η ψήφος του Πρόεδρου της συγκεκριμένης συνεδρίασης.

Με ευθύνη του Γραμματέα, τηρούνται τα πρακτικά των συνεδριάσεων, στα οποία καταχωρούνται τα θέματα που συζητηθήκαν και οι αποφάσεις που ελήφθησαν και προσυπογράφονται από όλα τα παριστάμενα μέλη, στην αμέσως επομένη συνεδρίαση.

Στις Συνεδριάσεις του Δ.Σ μπορεί να παρευρίσκεται οποιοδήποτε μέλος του Συλλόγου, χωρίς δικαίωμα ψήφου, καθώς και μέλη επιτροπών του Συλλόγου για ενημέρωση ήεισήγηση.

Μέλος του Δ.Σ που απουσιάζει αδικαιολόγητα από τρεις (3) διαδοχικές συνεδριάσεις θεωρείται ότι έχει παραιτηθεί και παύεται με απόφαση του Δ.Σ.Η αντικατάστασή του γίνεται κατά τα οριζόμενα στο άρθρο 16 του παρόντος Καταστατικού.

Μέλος του Δ.Σ που παραιτείταιεγγράφως, αντικαθίσταται, σύμφωνα με τα οριζόμενα στο άρθρο 16.

Το Δ.Σ παύεται προ της λήξεως της θητείας του με αιτιολογημένη απόφαση Έκτακτης Γενικής Συνέλευσης, η οποία λαμβάνεται με απόλυτηπλειοψηφίατων παρόντων.

**ΑΡΘΡΟ 18**

ΑΡΜΟΔΙΟΤΗΤΕΣ ΤΟΥ ΔΙΟΙΚΗΤΙΚΟΥ ΣΥΜΒΟΥΛΙΟΥ

Εκτός από τις αρμοδιότητες που αναφέρονται και σε άλλα άρθρα του Καταστατικού, στην αρμοδιότητα του Δ.Σ ανήκει:

- Η διοίκηση, διαχείριση και παρακολούθηση των υποθέσεων και της περιουσίας του Συλλόγου.
- Η εκτέλεση των αποφάσεων της Γενικής Συνέλευσης, οι οποίες πρέπει να βρίσκονται σε αρμονία με τους σκοπούς του Συλλόγου και τις άλλες διατάξεις του παρόντος Καταστατικού.
- Η προαγωγή των συμφερόντων του Συλλόγου με οποιοδήποτε νόμιμο τρόπο.
- Η απόφαση σύγκλισης της Γενικής Συνέλευσης.
- Η εισήγηση επί θεμάτων που ανήκουν στην αρμοδιότητα της Γενικής Συνέλευσης.
- Η κατάρτιση ετησίων προϋπολογισμών και ισολογισμών.
- Η είσπραξη **και διαχείριση**των πόρων του Συλλόγου.
- Η εκπροσώπηση του Συλλόγου ενώπιων παντός Δικαστηρίου, πάσης αρχής και παντός Φυσικού η Νομικού Προσώπου και του Δημοσίου, των Ν.Π.Δ.Δ, Οργανισμών Κοινής Ωφέλειας , Ο.Τ.Α , συνεδρίων, εκδηλώσεων. Ειδικά και μόνο για τις συναλλαγές του Συλλόγου με τις Τράπεζες, ο Σύλλογος εκπροσωπείται από τον Πρόεδρο του Δ.Σ και τον Ταμία, οι όποιοι ενεργούν μόνο από κοινού.
- Η κατάρτιση κάθε είδους συμβάσεων με τις οποίες ο σύλλογος αποκτά δικαιώματα η αναλαμβάνει υποχρεώσεις.

Το Δ.Σ, με την επιφύλαξη των άρθρων του Καταστατικού και των αποφάσεων της Γενικής Συνέλευσης μπορεί να αναθέτει την εν όλω ή εν μέρει άσκηση των καθηκόντων η αρμοδιοτήτων του σε ένα (1) η περισσότερα μέλη του, με ειδική απόφαση ή πληρεξούσιο έγγραφο, όπου αυτό απαιτείται.

Το Δ.Σ.,προς επίτευξη των σκοπών του Συλλόγου, έχει δικαίωμα να διορίζει και να συγκροτεί Επιτροπές από τα μέλη του Συλλόγου και υπό την προεδρία ενός μέλους του Δ.Σ. για οποιοδήποτε θέμα κρίνει απαραίτητο. Οι επιτροπές τελούν υπό τον έλεγχο του Δ.Σ. και ενεργούν εντός των ορίων που αυτό θέτει. Οι τυχόν δαπάνες ή αμοιβές των επιτροπών προεγκρίνονται από το Δ.Σ.

**ΑΡΘΡΟ 19**

ΚΑΘΗΚΟΝΤΑ - ΑΡΜΟΔΙΟΤΗΤΕΣ ΜΕΛΩΝ Δ.Σ

ΠΡΟΕΔΡΟΣ

- Εκπροσωπεί τον Σύλλογο στα Δικαστήρια και γενικά στις κρατικές Αρχές και Υπηρεσίες για όλες τις σχέσεις και διαφορές.
- Συγκαλεί, προεδρεύει και διευθύνει τις συνεδριάσεις του Δ.Σ.
- Προεδρεύει προσωρινά των Γενικών Συνελεύσεων μέχρι ότου εκλεγεί το προεδρείο της συνέλευσης .
- Στις συνεδριάσεις του Δ.Σ δίδει σε όσους ζητούν τον λόγο κατά σειρά και τον αφαιρεί από εκείνους που εκτρέπονται.
- Κηρύσσει την έναρξη και την λήξη των συζητήσεων και των συνεδριάσεων του Δ.Σ.
- Θέτει ζητήματα σε ψηφοφορία.
- Διακόπτει ή διαλύει οποιαδήποτε συνεδρίαση, όταν προκαλείται 
   θόρυβος και υπάρχει κίνδυνος προστριβών και αντεγκλήσεων.

Εκτελεί αποφάσεις του Δ.Σ και των Γενικών Συνελεύσεων.

- Υπογράφει, μαζί με τον Ταμία του Συλλόγου, εντάλματα πληρωμών και επιταγές.
- Υπογράφει, μαζί με τον Γραμματέα, την αλληλογραφία του Συλλόγου.
- Προσυπογράφει, μαζί με τα λοιπά μέλη του Δ.Σ. τα πρακτικά των συνεδριάσεων και των Γενικών Συνελεύσεων.

ΑΝΤΙΠΡΟΕΔΡΟΣ

Αναπληρώνει τον Πρόεδρο σε περίπτωση απουσίας η κωλύματος σε ΟΛΑ του τα καθήκοντα και συνεργάζεται με αυτόν στην εκτέλεση των αποφάσεων. Σε περίπτωση που κωλύεται και αυτός τότε αναπληρώνεται από το μεγαλύτερο κατά ηλικία μέλος του Δ.Σ

Σχετικά με το δικαίωμα υπογραφής ενταλμάτων και επιταγών και εκπροσώπησης στις Τράπεζες από τον Αντιπρόεδρο, απαιτείται ειδική απόφαση του Δ.Σ που θα έχει συγκεκριμένη εντολή και διάρκεια.

ΓΡΑΜΜΑΤΕΑΣ

Στα καθήκοντα του ανήκει:

- Η διεύθυνση των γραφείων του Συλλόγου.
- Η φύλαξη του αρχείου και της σφραγίδας του Συλλόγου
- Η τήρηση του Πρωτόκολλου και του Μητρώου των μελών.
- Η σύνταξη και υπογραφήτων εγγράφων και της αλληλογραφίας του Συλλόγου, από κοινού με τον Πρόεδρο.
- **Η τήρηση των πρακτικών του Δ.Σ και η μέριμνα για την εν συνεχεία προσυπογραφή τους από όλα τα συμμετέχοντα στη συνεδρίαση μέλη.**
- Η κατάρτιση μαζί με τον Πρόεδρο της ημερησίας διάταξης κάθε συνεδρίασης.
- Η πίστη εφαρμογή και τήρηση του Καταστατικού και η εκτέλεση των αποφάσεων της Γενικής Συνέλευσης.
- Η ενημέρωση των μελών του Δ.Σ για τα θέματα της ημερησίας διάταξης.
- Σε περίπτωση απουσίας ή κωλύματός του, αναπληρώνεται στα καθήκοντα του από τον Αναπληρωτή Γραμματέα.

ΑΝΑΠΛΗΡΩΤΗΣ ΓΡΑΜΜΑΤΕΑΣ

Αναπληρώνει τον Γραμματέα του Δ.Σ του Συλλόγου στο σύνολο των καθηκόντων του σε περιπτώσεις απουσίας η κωλύματός του.

**Με απόφαση του Δ.Σ., μπορεί να απονέμεται ο τίτλος του Επίτιμου Προέδρου, σε απερχόμενο Πρόεδρο, ως αναγνώριση της αξιόλογης προσφοράς του στην προώθηση των σκοπών και της λειτουργίας του Συλλόγου.**

ΤΑΜΙΑΣ

Στα καθήκοντα του ανήκει:

- Η είσπραξη με διπλότυπη απόδειξη, η όποια φέρει απαραιτήτως την σφραγίδα του Συλλόγου και την υπογραφή αυτού που εισέπραξε, των εισφορών των μελών και γενικά κάθε εσόδου του Συλλόγου.
- Η πληρωμή των ενταλμάτων, μετά από έγκριση της σχετικής δαπάνης από το Δ.Σ.
- Το ένταλμα να φέρει οπωσδήποτε την υπογραφή του Πρόεδρου του Δ.Σ. και την σφραγίδα του Συλλόγου.
- Για τον πληρέστερο έλεγχο των πληρωμών, σε κάθε ένταλμα απαραίτητα θα πρέπει να επισυνάπτεται απόσπασμα απόφασης του Δ.Σ για την έγκριση της πληρωμής και η εξοφλητική απόδειξη του δικαιούχου.

Ο Ταμίας είναι υπόλογος και έχει ποινική και αστική εύνη για κάθε απώλεια χρημάτων ή πληρωμής χωρίς αποδεικτικά στοιχειά.

- Δικαιούται να κρατά από το ταμείο ποσό **οκτακοσίων(800) ευρώ**για την αντιμετώπιση τρεχουσών αναγκών του Συλλόγου.
- Οφείλει να τηρεί βιβλίο ταμείου, ειδικά φυλλομετρημένο και υπογεγραμμένο από τον Πρόεδρο του Δ.Σ, στο οποίοκαταγράφονταιτα έσοδα και έξοδα του Συλλόγου με συσχετισμένη αναφορά στα παραστατικά/δικαιολογητικά είσπραξης ή πληρωμής.
- Υποχρεούται να υποβάλλει στο Δ.Σ συνοπτική κατάσταση εσόδων */*εξόδων και κατάσταση καθυστερημένων συνδρόμων εφόσον αυτό ζητηθεί.
- Στο τέλος κάθε ημερολογιακού έτους υποβάλλει απολογισμό διαχείρισης βάσει του οποίου το Δ.Σ συντάσσει και εγκρίνει τον ετήσιο ισολογισμό και την περιουσία του συλλόγου.
- **Είναι υπεύθυνος, μαζί με τον Πρόεδρο για την έγκαιρη και σύννομη υποβολή των φορολογικών δηλώσεων του Συλλόγου.**

Αν δεν συμμορφώνεται και δεν εκτελεί αυτά που προβλέπει το ανωτέρω άρθρο, ο Ταμίας, με απόφαση του Δ.Σ., κηρύσσεται "έκπτωτος" και αντικαθίσταται εντόςοκτώ (8) ημερών,από άλλο μέλος του Δ.Σ.που ορίζει ο Πρόεδρος του Δ.Σ.

Σε περίπτωση απουσίας η κωλύματός του, ο Ταμίας αναπληρώνεται από μέλος του Δ.Σ. που ορίζεται με αιτιολογημένη απόφαση του Δ.Σ. και για ορισμένο χρονικό διάστημα.

**ΑΡΘΡΟ 20**

ΕΛΕΓΚΤΙΚΗ ΕΠΙΤΡΟΠΗ

**Ο ταμειακός και διαχειριστικός έλεγχος και εποπτεία του Δ.Σ. ανήκει στην** **Ελεγκτική** **Επιτροπή, η όποια εκλέγεταιαπό την Γενική Συνέλευση,****ταυτόχρονα με τις αρχαιρεσίες για την ανάδειξη του Δ.Σ.,****για διετή θητεία,** **σύμφωνα με τα οριζόμενα στο άρθρο 15 του παρόντος.**

Πρόεδρος της Ελεγκτικής Επιτροπής ορίζεται το μέλος που θα λάβει τις περισσότερους ψήφους, και σε περίπτωση ισοψηφίας το μεγαλύτερο στην ηλικία μέλος.

Τα μέλη της Ελεγκτικής Επιτροπής δεν έχουν δικαίωμα να θέσουν ταυτόχρονη υποψηφιότητα για το Διοικητικό Συμβούλιο του Συλλόγου.

Η Ελεγκτική Επιτροπή εποπτεύει και ελέγχει τις πράξεις:

- Του Δ.Σ του Συλλόγου και
- Του Ταμία

Επιβλέπει δε ακόμη αν αυτές είναι σύμφωνες με :

- Τις διατάξεις του Νόμου,
- Του Καταστατικού,
- Τις αποφάσεις της Γενικής Συνέλευσης.

Έχει το δικαίωμα να εξετάζει τα έγγραφα και τα βιβλία του Συλλόγου, να ζητεί την επίδειξη του περιεχομένου του Ταμείου, το δε Δ.Σ. είναι υποχρεωμένο να της επιδεικνύει κάθε φορά όλα τα βιβλία και έγγραφα που απαιτούνται για τον έλεγχο της διαχείρισης και της περιουσίας του Συλλόγου.

- Ελεγκτική Επιτροπή τηρεί βιβλίο πρακτικών, στο όποια καταγράφονται τα πρακτικά και αποφάσεις για τους διενεργούμενους ελέγχους, οι σχετικές εκθέσεις και οι προτάσεις της Επιτροπής προς την Γενική Συνέλευση.
- Ελεγκτική Επιτροπή υποβάλλει προς την Τακτική Γενική Συνέλευση, υποχρεωτικά έκθεση στην όποια περιλαμβάνονται τα πορίσματα των ελέγχων της.

Για την άσκηση των ελέγχων της και προκείμενου να υποβοηθηθεί στο έργο της, η Ελεγκτική Επιτροπη δύναται, κατά την κριση της, να ζητά οποιαδήποτε πληροφορία και να διευρύνει ακόμη τη σύνθεσή της με άλλα εξειδικευμένα μέλη του Συλλόγου (λ.χ. λογιστές, οικονομολόγους, νομικούς κλπ).

**ΑΡΘΡΟ 21**

**ΕΦΟΡΕΥΤΙΚΗ ΕΠΙΤΡΟΠΗ**

**Η Εφορευτική Επιτροπή είναι αρμόδια για τη διενέργεια των εκλογών του Συλλόγου και ενεργεί, σύμφωνα με το Νόμο και το παρόν Καταστατικό, διαφυλάσσοντας το κύρος και την αξιοπιστία της εκλογικής διαδικασίας.**

**Η Εφορευτική Επιτροπή αποτελείται από**

- **Τον** **Π****ρόεδρο** **και**
- **δύο (2) μέλη,** **άπαντες τακτικά και ταμειακά ενήμερα μέλη του Συλλόγου, τα οποία προτείνονται από το Προεδρείο ή τη Γενική Συνέλευση.**

**Η εκλογή των μελών της Επιτροπής γίνεται, δι’ ανατάσεως των χειρών, από τα παρόντα και ταμειακά τακτοποιημένα μέλη του Συλλόγου,** **αφού έχουν περατωθεί τα υπόλοιπα θέματατης ημερήσιας διάταξης****της Τακτικής εκλογο-απολογιστικής Γενικής** **Συνέλευσης.**

**Η Εφορευτική Επιτροπή λαμβάνει κατά την απόλυτη κρίση της όλα τα απαραίτητα μέτρα για την εξασφάλιση της μυστικότητας και του αδιάβλητου της ψηφοφορίας, την τήρηση της τάξης και την εν γένει καλή εκτέλεση του έργου της.**

**Διενεργεί τις εκλογές σύμφωνα με τα οριζόμενα στο άρθρο 15 του παρόντος, επί τη βάσει της κατάστασηςεκλογικού σώματος (μητρώου)που της παραδίδει το Δ.Σ. Συλλόγου.**

**Η Εφορευτική Επιτροπή αποφασίζει για κάθε ένσταση ή αμφισβήτηση, καθώς και για την ώρα έναρξης και λήξης της ψηφοφορίας.**

**ΑΡΘΡΟ 22**

ΣΦΡΑΓΙΔΑ ΤΟΥ ΣΥΛΛΟΓΟΥ

Ο Σύλλογος έχει σφραγίδα, η όποια φέρει στο μέσον της την εικόνα της "ΖΩΟΔΟΧΟΥ ΠΗΓΗΣ" και γύρω από αυτήν τις λέξεις: «**ΕΞΩΡΑΪΣΤΙΚΟΣ &amp; ΠΟΛΙΤΙΣΤΙΚΟΣ ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ ‘ΖΩΟΔΟΧΟΣ ΠΗΓΗ’ - 1959»**.

Ο Σύλλογος έχει λάβαρο την Εθνική κυανόλευκο φέρουσα την εικόνα της "ΖΩΟΔΟΧΟΥ ΠΗΓΗΣ" και την επωνυμία του Συλλόγου.

Ο Σύλλογος εορτάζει την Παρασκευή της Διακαινησίμου σε τόπο που ορίζεται από το Δ.Σ. του Συλλόγου.

**ΑΡΘΡΟ 23ο**

ΜΕΛΕΤΕΣ ΘΕΜΑΤΩΝ ΣΥΛΛΟΓΟΥ

Με απόφαση του Δ.Σ.,μπορεί να συστήνονται και να διορίζονται ειδικές Επιτροπές, στις οποίες συμμετέχουν εξειδικευμένα μέλη του Συλλόγου ή του Δ.Σ.,για την μελέτη ήεπεξεργασίαθεμάτων που απαιτούν εξειδικευμένη γνώση ή εμπειρία και αφορούν την περιοχή ή τις ανάγκες και τους σκοπούς του Συλλόγου.

Στις Επιτροπές αυτές, δύναται να συμμετέχουν και μη μέλη του Συλλόγου, εθελοντικά ή επ’ αμοιβή, μετά από απόφαση του Δ.Σ. του Συλλόγου.

Το Διοικητικό Συμβούλιο ασκεί τον αποφασιστικό έλεγχο της εργασίας των Επιτροπών και ευθύνεται, εξ ολοκλήρου, απέναντι στην Γενική Συνέλευση.

**ΑΡΘΡΟ 24**

ΕΚΔΗΛΩΣΕΙΣ ΣΥΛΛΟΓΟΥ

Ο Σύλλογος δύναται να οργανώνει συγκεντρώσεις, ομιλίες, συνέδρια και παντός είδους εκδηλώσεις, για θέματα που αφορούν την ευόδωση του σκοπού του και κυρίως στην αναβάθμιση της ποιότητας ζωής των κατοίκων της περιοχής.

Οι εκδηλώσεις αυτές θα οργανώνονται από το Δ.Σ , σε συνεργασία με ομάδες εργασίας η επιτροπές που συστήνονται για τον σκοπό αυτό, υπό την εποπτεία του Δ.Σ., το οποίο, σε κάθε περίπτωση, θα καθορίζει τις λεπτομέρειες της οργάνωσης και διεξαγωγής των εκδηλώσεων αυτών και τους πόρους από τους οποίους θα καλυφτούν οι δαπάνες.

Ο Σύλλογος, δια του Δ.Σ., έχει το δικαίωμα και χωρίς καμία προειδοποίηση να προβαίνει σε εκτύπωση και δημοσίευση εντύπων ή εφημερίδων, πορισμάτων, ανακοινώσεων, μελετών, ερευνών ή εργασιών οποιασδήποτε φύσεως και αντικείμενουπου αφορούν τους σκοπούς του.

**ΑΡΘΡΟ 25**

ΔΙΑΛΥΣΗ ΣΥΛΛΟΓΟΥ

Ο Σύλλογος Διαλύεται :

- Με απόφαση της Έκτακτης Γενικής Συνέλευσης που συγκαλείται ΕΙΔΙΚΑ γι αυτό τον σκοπό, στην οποία πρέπει να παρίστανται τα τρία τέταρτα (3/4) των μελών που έχουν ψήφο και είναι ταμειακώς εν τάξει. Η απόφαση περί διάλυσης λαμβάνεται με πλειοψηφία που περιγράφεται στο άρθρο 13 του παρόντος Καταστατικού.
- Αν ο αριθμός των μελών του Συλλόγου είναι μικρότερος από είκοσι(20) και σε όλες τις άλλες περιπτώσεις που προβλέπονται ή θα προβλέπονται από τον Νόμο.

Ο Σύλλογος διαλυόμενος περιέχεται σε κατάσταση εκκαθάρισης και θεωρείται ότι υπάρχει μόνο κατά τον σκοπό αυτό. Κατά το στάδιο της εκκαθάρισης κάθε έγγραφο του συλλόγου, αναφέρει υποχρεωτικά ότι αυτό ευρίσκεται σε ΕΚΚΑΘΑΡΙΣΗ.

Μετά την απόφαση για εκκαθάριση, η Έκτακτη Γενική Συνέλευση εκλέγει από τα μέλη της τρεις (3) εκκαθαριστές (κατά προτίμησηλογιστές εφ’ όσον υφίστανται), οι οποίοι αποφασίζουν και ενεργούν, κατά πλειοψηφία και σύμφωνα με τον Νόμο, για την εκκαθάριση της περιουσίας του Συλλόγου, και για την πληρωμή όλων των υποχρεώσεων του. Οι εκκαθαριστές ενεργούν υπό την επιμέλεια και εποπτεία του τελευταίου Διοικητικού Συμβουλίου και την απαραίτητη συμμετοχή του Πρόεδρου ή, σε περίπτωση αδυναμίας, του Αντιπροέδρου προς τουςοποίους παρέχεται, από τώρα ,ειδική προς τούτο εξουσιοδότηση, εντολή και πληρεξουσιότητα.

Σε περίπτωση διάλυσης του Συλλόγου, η τυχόν απομένουσα μετά την εκκαθάριση περιουσία, θα διατεθεί στον ομώνυμο Ι. ΝαόΖΩΟΔΟΧΟΥ ΠΗΓΗΣ "Ψαλιδίου Αμαρουσίου.

**ΑΡΘΡΟ 26**

ΓΕΝΙΚΕΣ ΔΙΑΤΑΞΕΙΣ

ΒΙΒΛΙΑ ΣΥΛΛΟΓΟΥ

Α. ΠΡΑΚΤΙΚΩΝ ΓΕΝΙΚΩΝ ΣΥΝΕΛΕΥΣΕΩΝ

Σε αυτό καθαρογράφονται όλες οι συζητήσεις, προτάσεις , εκθέσεις, πορίσματα και αποφάσεις των Γενικών Συνελεύσεων του Συλλόγου .

Β. ΠΡΑΚΤΙΚΩΝ ΣΥΝΕΔΡΙΑΣΕΩΝ ΤΟΥ Δ.Σ

Σε αυτό καθαρογράφονται όλες οι συζητήσεις, προτάσεις και αποφάσεις των συνεδριάσεων του Δ.Σ. του Συλλόγου.

Γ. ΠΡΩΤΟΚΟΛΟ ΕΙΣΕΡΧΟΜΕΝΩΝ - ΕΞΕΡΧΟΜΕΝΩΝ ΕΓΓΡΑΦΩΝ

Δ. ΜΗΤΡΩΟΥ ΜΕΛΩΝ.

Ε . ΜΠΛΟΚ ΑΠΟΔΕΙΞΕΩΝ

Ζ. ΕΣΟΔΩΝ - ΕΞΟΔΩΝ και Ταμείου

Η. ΠΡΑΚΤΙΚΩΝ ΕΛΕΓΚΤΙΚΗΣ ΕΠΙΤΡΟΠΗΣ.

Θ. ΠΡΑΚΤΙΚΩΝ ΕΦΟΡΕΥΤΙΚΗΣ ΕΠΙΤΡΟΠΗΣ

Ι. **ΕΠΙΠΛΩΝ, ΣΚΕΥΩΝ ΚΑΙ ΕΞΟΠΛΙΣΜΟΥ**
