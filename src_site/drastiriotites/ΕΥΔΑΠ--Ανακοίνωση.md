---
title: ΕΥΔΑΠ- Ανακοίνωση
description: ΕΥΔΑΠ- Ανακοίνωση
date: 2016-05-31T19:02:08+00:00
layout: layouts/drastiriotites.njk
---

<!-- excerpt -->
ΕΞΩΡΑΪΣΤΙΚΟΣ-ΕΚΠΟΛΙΤΙΣΤΙΚΟΣ Μαρούσι 31/05/16

ΣΥΛΛΟΓΟΣ ΑΜΑΡΟΥΣΙΟΥ

«ΖΩΟΔΟΧΟΣ ΠΗΓΗ»

ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2

[www.psalidi-maroussi.gr](http://www.psalidi-maroussi.gr/)

e-mail:info@psalidi-maroussi.gr

**ΑΝΑΚΟΙΝΩΣΗ**

Με πρωτοβουλία του Εξωραϊστικού Συλλόγου Ψαλιδίου Αμαρουσίου, πραγματοποιήθηκε, σήμερα, 31/5/2016, συνάντηση με τον Διευθυντή Υδροληψίας της ΕΥΔΑΠ, κο Τασιούδη, στο γραφείο του, προκειμένου να πληροφορηθούμε σχετικά με τη μεγάλη καθυστέρηση (πάνω από 14 μήνες) έκδοσης του λογαριασμού ύδατος και να μεταφερθούν οι δικαιολογημένες ανησυχίες των κατοίκων της περιοχής για το ύψος της συνολικής κατανάλωσης και του ποσού πληρωμής.

Στη συνάντηση εκπροσώπησαν το Σύλλογο ο Πρόεδρος, κ. Δημήτρης Θεοχάρης και ο Αντιπρόεδρος κ. Κώστας Σολδάτος, ενώ παρευρέθηκαν η κα Μαίρη Ιωαννίδου, ως νομικός Σύμβουλος και η κα Σοφία Ζέρβα, Εκδότης και Διευθυντής της τοπικής εφημερίδας "Αθμόνιον Βήμα".

Κατά τη διάρκεια της συνάντησης, ο αρμόδιος Διευθυντής της ΕΥΔΑΠ αναγνώρισε ότι υπάρχει καθυστέρηση στην έκδοση του λογαριασμού και δεσμεύτηκε ότι η Εταιρία θα λάβει υπόψη της την κατάσταση αυτή, για την τιμολόγηση της κατανάλωσης, ώστε να μην υπάρξουν υπερβολικοί λογαριασμοί.

Από πλευράς του Συλλόγου, διατυπώθηκε το αίτημα, να τιμολογηθούν οι λογαριασμοί με τη χαμηλή κλίμακα του τιμολογίου και να μεριμνήσει η ΕΥΔΑΠ για την πληρωμή τους σε δόσεις, ώστε να διευκολυνθούν οι κάτοικοι στην αποπληρωμή, δεδομένου ότι η μεγάλη καθυστέρηση δεν οφείλεται σε δική τους παράλειψη, αλλά σε λειτουργικές δυσκολίες της Εταιρίας.

Το Δ.Σ. του συλλόγου θα συνεχίσει με την ίδια σοβαρότητα και ευθύνη, να παρακολουθεί την εξέλιξη του θέματος, έως ότου διευθετηθεί ευνοικά , σύμφωνα με τις δοθείσες δεσμεύσεις, για όλους τους κατοίκους του Ψαλιδιού.

Ο Πρόεδρος Η Γραμματέας

Δημ.Θεοχάρης Ελευθ.Αθανασοπούλου-Ανδριοπούλου
