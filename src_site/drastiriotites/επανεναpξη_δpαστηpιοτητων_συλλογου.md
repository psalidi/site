---
title: ΕΠΑΝΕΝΑΡΞΗ ΔΡΑΣΤΗΡΙΟΤΗΤΩΝ ΣΥΛΛΟΓΟΥ
layout: layouts/drastiriotites.njk
tags:
  - drastiriotites
date: 2020-10-08T16:43:00.000Z
image: /assets/uploads/images/anakoinosi.jpg
description: ΓΙΑ ΤΗΝ ΠΕΡΙΟΔΟ 2020-2021
---
Ο Πρόεδρος και τα μέλη του Διοικητικού Συμβουλίου του Εξωραϊστικού & Πολιτιστικού Συλλόγου Ψαλιδίου Αμαρουσίου "Ζωοδόχος Πηγή", με αίσθημα ευθύνης, λάβαμε την απόφαση να ξεκινήσουμε τις ομαδικέςδραστηριότητες, για την περίοδο 2020 - 2021. 

Ο Σύλλογος έχει λάβει όλα τα απαραίτητα μέτρα, έχει πραγματοποιηθεί απολύμανση της αίθουσας και τα μαθήματα  θα διεξάγονται, σύμφωνα με τα πρωτόκολλα και τις οδηγίες του ΕΟΔΥ.

Πρώτιστό μας μέλημα είναι  ασφάλεια των συμμετεχόντων.  

Στο πλαίσιο αυτό, παρακαλούμε να δηλώστε το ενδιαφέρον σας για  συμμετοχή  στα μαθήματα που ενδιαφέρεστε, αποστέλλοντας την **Αίτηση Εκδήλωσης Ενδιαφέροντος** με email, ή προσωπικά στα γραφεία μας, προκειμένου να καταρτίσουμε ένα εφικτό πλάνο υλοποίησης.

Σημειώνεται ότι, μετά από εισήγηση της δασκάλας εικαστικών και σχετική απόφαση του Δ.Σ., δεν θα λειτουργήσει προς το παρόν, το **Εικαστικό Εργαστήρι** για τα παιδιά. 

Για οποιαδήποτε άλλη εξέλιξη θα σας ενημερώσουμε έγκαιρα.   

Ο Σύλλογός μας έχει, επίσης, προγραμματίσει μια σειρά από πολιτιστικές και άλλες εκδηλώσεις, οι οποίες ωστόσο, λόγω της κατάστασης, δεν μπορούν να υλοποιηθούν, για την ώρα.

Παρότι διανύουμε μια δύσκολη χρονιά, όπου οι πολιτιστικοί σύλλογοι έχουν περιορίσει σημαντικά το σύνολο των δραστηριοτήτων τους εξαιτίας της πανδημίας του covid-19, ο Σύλλογός μας  εξετάζει εναλλακτικές, εξ αποστάσεως δράσεις, ώστε να είμαστε χρήσιμοι και σε αυτή την ιδιαίτερη συγκυρία.

Συστήνουμε σε όλα τα μέλη μας να συμμορφώνονται με τις οδηγίες που ανακοινώνει το Υπουργείο Υγείας και ο ΕΟΔΥ, για τη λήψη μέτρων προστασίας, τόσο των ιδίων, όσο και των συμπολιτών μας. 

Αναλυτικές οδηγίες θα δοθούν περαιτέρω στη συνέχεια.

Τα γραφεία του Συλλόγου θα είναι ανοιχτά κάθε Τετάρτη 7-9 μ.μ.

Με εκτίμηση,

Το Δ.Σ.
