---
title: Κάλεσμα για την Κυριακή 13 Δεκεμβρίου 2020, ώρα 7.00 μ.μ.
layout: layouts/drastiriotites.njk
tags:
  - drastiriotites
date: 2020-12-11T14:07:08.348Z
image: /assets/uploads/images/image.png
description: "**Σας περιμένουμε όλους!!!! Κυριακή απόγευμα, στις 7 μ.μ.**"
---
Κάθε χρόνο, αυτή την εποχή ο Σύλλογός μας διοργάνωνε, παραδοσιακά, μια σειρά από Χριστουγεννιάτικες εκδηλώσεις. Το φιλανθρωπικό μπαζάρ, η μουσική φιλανθρωπική βραδιά, η γιορτή των παιδιών της γειτονιάς, η φωταγώγηση του Χριστουγεννιάτικου δέντρου στην πλατεία, είναι στιγμές που μοιραζόμασταν όλοι μαζί και θα μας λείψουν εφέτος.

Αυτό, όμως, που μας λείπει περισσότερο, είναι η ανθρώπινη επαφή. Έτσι, σκεφτήκαμε να χρησιμοποιήσουμε την τεχνολογία και να διοργανώσουμε μια "συνάντηση", διαδικτυακά. 

Σας προσκαλούμε, λοιπόν, την ερχόμενη Κυριακή, 13/12/2020, στις 7.00 μ.μ. να μπείτε στην  εφαρμογή Ζοομ από τον υπολογιστή ή το κινητό σας, για να δούμε ο ένας τον άλλον, από την οθόνη, να ανταλλάξουμε ευχές και να πούμε μια δυο κουβέντες μεταξύ μας.  

Το μόνο που έχετε να κάνετε είναι να πατήσετε το  link  που σας στείλαμε με email και να συνδεθείτε στην εφαρμογή του Zoom.

Το Δ.Σ.
