---
title: Χριστουγεννιάτικες εκδηλώσεις 2017
description: Χριστουγεννιάτικες εκδηλώσεις 2017
tags:
  - drastiriotites
date: 2017-11-27T17:18:29+00:00
layout: layouts/drastiriotites.njk
attachment:
    - YYYYYYYYYY_YYYYYYYYYYYYYYYYY_YYYYYY.pdf
---
Αγαπητά μέλη,

Σας επισυνάπτουμε ενημέρωση για τις χριστουγεννιάτικες εκδηλώσεις του Συλλόγου:
<!-- excerpt -->
ΕΞΩΡΑΪΣΤΙΚΟΣ -ΕΚΠΟΛΙΤΙΣΤΙΚΟΣ 21 Νοεμβρίου 2017

ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ

 «Η ΖΩΟΔΟΧΟΣ ΠΗΓΗ»

Χαλκιδικής 17 &amp;Ζωοδ. Πηγής 2

<info@psalidi-maroussi.gr>

 **ΑΝΑΚΟΙΝΩΣΗ-ΠΡΟΣΚΛΗΣΗ**

 **Χριστουγεννιάτικες Εκδηλώσεις 2017**

 Αγαπητά μέλη και φίλοι,

Με χαρά σας ανακοινώνουμε ότι στις **8, 9 και 10 Δεκεμβρίου 2017**, θα πραγματοποιηθούν οι χριστουγεννιάτικες εκδηλώσεις του συλλόγου μας, που περιλαμβάνουν παιδική χριστουγεννιάτικη γιορτή, προβολή χριστουγεννιάτικων ταινιών, φωταγώγηση του χριστουγεννιάτικου δέντρου στη πλατεία της Ζωοδόχου Πηγής με τη συμμετοχή της φιλαρμονικής ορχήστρας του Δήμου και τα καθιερωμένα κεράσματα προς όλους τους κατοίκους του Ψαλιδίου, αλλά κυρίως τη **διοργάνωση του χριστουγεννιάτικου παζαριού** μας που έχει γίνει πια εορταστικό ορόσημο για τη γειτονιά μας!

Όπως συμβαίνει τα τελευταία 5 χρόνια, η διοργάνωση του παζαριού υλοποιείται με πυρήνα την ομάδα γυναικών του συλλόγου, αλλά και την εθελοντική συμμετοχή όλων των μελών μας. Για την επιτυχία του είναι απαραίτητη η παρουσία του καθένα μας, διαθέτοντας το χρόνο του, είτε για τις προετοιμασίες, είτε για τη λειτουργία του, είτε απλά προσφέροντας είδη για το παζάρι με ανταμοιβή τη χαρά της δημιουργίας και της συνεισφοράς, αφού τα έσοδα θα διατεθούν όπως πάντα σε φιλανθρωπικές δράσεις.

Γι' αυτό συγκεντρώνουμε χειροποίητες κατασκευές, παιχνίδια, βιβλία, κοσμήματα, διακοσμητικά, είδη σπιτιού, σπιτικές λιχουδιές, ποτά, φυτά κλπ. και γενικά ότι θα θέλατε να προσφέρετε. Τα πράγματα μπορείτε να παραδίδετε στην αίθουσα του Συλλόγου, μετά από συνεννόηση με κάποιο από τα μέλη του Διοικητικού Συμβουλίου.

Επίσης **προσκαλούμε όποιον θέλει να βοηθήσει, την Παρασκευή 24-11 στις 7:30**, σε μια πρώτη συνάντηση με σκοπό την κατασκευή χειροτεχνιών αλλά και τον ειδικότερο προγραμματισμό της εκδήλωσης.

Ευχόμαστε σε όλους το γιορτινό πνεύμα να μας δώσει ως δώρο χαρά και όμορφες αναμνήσεις και από τις φετινές μας εκδηλώσεις!


**Το Διοικητικό Συμβούλιο και η ομάδα γυναικών του Συλλόγου**
