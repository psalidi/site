---
title: ΔΡΑΣΤΗΡΙΟΤΗΤΑ ΤΟΥ ΣΥΛΛΟΓΟΥ
layout: layouts/drastiriotites.njk
tags: drastiriotites
date: 2022-10-24T19:55:59.818Z
image: /assets/uploads/images/img_1397.jpg
description: Ε﻿νημέρωση για τη δραστηριότητα του Συλλόγου
---
<!--StartFragment-->

Σας ενημερώνουμε για την πρόσφατη δραστηριότητα του Συλλόγου.

**1. ΜΟΥΣΙΚΗ ΒΡΑΔΙΑ ΣΤΟΝ ΣΥΛΛΟΓΟ**

Με μεγάλη συμμετοχή των μελών και των φίλων του Συλλόγου μας και πολύ κέφι, πραγματοποιήθηκε η μουσική βραδιά που διοργανώσαμε την **Παρασκευή 21/10/22**. Ήταν το πρώτο αντάμωμα στην ανακαινισμένη αίθουσα του Συλλόγου μας, μετά από την αναγκαστική απόσταση που μας επέβαλε η πανδημία τα τελευταία χρόνια. Έτσι, μαζί με τα εγκαίνια της αίθουσας του Συλλόγου, σηματοδοτήθηκε και η επανένταξη της ομαδικής του δραστηριότητας.

Την εκδήλωση τίμησαν ο Δήμαρχος Αμαρουσίου, κ. Θεόδωρος Αμπατζόγλου, η Αντιπεριφερειάρχης Β. Τομέα, κα. Λουκία Κεφαλογιάννη, ο Πρόεδρος του Δημοτικού Συμβουλίου Αμαρουσίου, κ. **Δημήτρης Σμυρνής**, οι Αντιδήμαρχοι Αμαρουσίου, κ.κ. **Στέφανος Τσιπουράκης**, **Γιάννης Νικολαράκος**, **Επαμεινώνδας Κατσιγιάννης**, **Ειρήνη Χαλιώτη**, **Κώστας Ρώτας** και **Γιάννης Ιωαννίδης**, ο Αντιδήμαρχος του Δήμου Ιλίου, κ. **Γιώργος Φραγκάκης**, ο Πρόεδρος της ΚΕΔΑ, κ. **Νίκος Πέππας,** ο Πρόεδρος του ΟΚΟΙΠΑΔΑ, κ. **Πέτρος Κόνιαρης** η Πρόεδρος της α/βάθμιας Σχολικής Επιτροπής, κα **Ελένη Βλάχου-Σταματάκη**, ο Αντιπρόεδρος του Δημ. Συμβουλίου κ. Κ**ωνσταντίνος Βλάχος**, ο Πρόεδρος του ΝΑΤ, μέλος του Συλλόγου και Δημοτικός Σύμβουλος, κ. **Κωνσταντίνος Τσαγκαρόπουλος**, οι Δημοτικοί Σύμβουλοι κ.κ. **Κατερίνα Βουρλάκη** (Αντιπρόεδρος ΚΕΔΑ), **Μάντυ Ρώτα** (Γραμματέας του Δημ. Συμβουλίου) και **Φανή Λέκκα** (εντεταλμένη για θέματα τουρισμού), ο Πρόεδρος του Συλλόγου Σωρού - Λάκκας Κόττου, κ. **Αθανάσιος Νησιώτης**, ο Πρόεδρος της Φωτογραφικής Λέσχης Αμαρουσίου κ. **Θωμάς Πατσέας** , η Εκδότης της εφημερίδας ΑΘΜΟΝΙΟ ΒΗΜΑ, κ. **Εβίτα Ζέρβα** και η Διευθύντρια του Δημοτικού Ωδείου , κα **Φωτεινή Κοσκόρου**. Με ιδιαίτερη χαρά υποδεχθήκαμε την αντιπρόεδρο του Αρείου Πάγου, κα **Μαρία Μουλιανιτάκη**, η οποία είναι πιστό μέλος του Συλλόγου μας και η προαγωγή της στην ανώτατη βαθμίδα της Δικαιοσύνης, λαμπρύνει το Ψαλίδι. Όλοι οι παρευρισκόμενοι διασκέδασαν με ζωντανή μουσική, μέχρι τις πρώτες πρωινές ώρες.

Ο Δήμαρχος κ. Αμπατζόγλου, στον χαιρετισμό του, αναφέρθηκε στη συνεχή συνεργασία με τον Σύλλογο, τον οποίο χαρακτήρισε ως πολύ μαχητικό και διεκδικητικό. Στο πλαίσιο αυτό, δήλωσε ότι οι προγραμματισμένες παρεμβάσεις για το Ψαλίδι θα αρχίσουν να υλοποιούνται το αμέσως επόμενο διάστημα.



**2. ΔΕΝΔΡΟΦΥΤΕΥΣΗ ΣΤΗΝ ΠΕΡΙΟΧΗ ΔΕΓΛΕΡΗ ΣΤΟ ΑΝΩ ΨΑΛΙΔΙ**

Εθελοντική δενδροφύτευση διοργάνωσε, το Σάββατο 22/10/2022, ο Σύλλογός μας, με την υποστήριξη του Δήμου Αμαρουσίου, στον ακάλυπτο χώρο της  οδού Δέγλερη, στο Άνω Ψαλίδι. 

Ένα πρώτο βήμα για να μετατραπεί ο χώρος σε μια σύγχρονη πλατεία, πρασίνου και αναψυχής για τους κατοίκους. 

Ο Δήμαρχος Αμαρουσίου **κ. Θεόδωρος Αμπατζόγλου** εξήγγειλε (στο πλαίσιο της μουσικής βραδιάς του Συλλόγου), ότι το έργο ανάπλασης της πλατείας θα ενταχθεί στο τεχνικό πρόγραμμα του επόμενου έτους. 

Κάτοικοι της περιοχής και μέλη του Συλλόγου, βοήθησαν, εθελοντικά, το Δ.Σ. και τους υπαλλήλους του Δήμου που συμμετείχαν στη στη φύτευση των 25 μεγάλων δένδρων. 

Από πλευράς του Δήμου έδωσαν παρόν ο Πρόεδρος του Δημοτικού Συμβουλίου, **κ. Δημήτρης Σμυρνής**, η Αντιδήμαρχος περιβάλλοντος, **κα Ρένα Χαλιώτη** και ο Αντιδήμαρχος Καθαριότητας, κ. **Επαμεινώνδας Κατσιγιάννης**. 

Ευχάριστη έκπληξη ήταν η παρουσία της Αντιπεριφερειάρχου Βορείου Τομέα, κας **Λουκίας Κεφαλογιάννη**, η οποία μετέφερε το ενδιαφέρον της Περιφέρειας Αττικής για το περιβάλλον και την εξασφάλιση χώρων αναψυχής για τους πολίτες. 

Με την ευκαιρία της παρουσίας της Αντιπεριφερειάρχου, επανα-διατυπώσαμε το αίτημα του Συλλόγου να προχωρήσει η χρηματοδότηση της ανέγερσης Σχολείου στον παρακείμενο χώρο, 

ο οποίος είναι χαρακτηρισμένος για το σκοπό αυτό. 

Από το Δ.Σ. του Συλλόγου συμμετείχαν ο Πρόεδρος **Κώστας Σολδάτος**, ο Αντιπρόεδρος **Δημήτρης Θεοχάρης**, η Γραμματέας **Ιωάννα Δέδε** και τα μέλη του **Μαρία Στιβακτά** (υπεύθυνη πολιτιστικών δραστηριοτήτων) **Μανώλης Μουλιανιτάκης** και **Μπάμπης Χαραλαμπόπουλος** . Μαζί τους πολλά μέλη του Συλλόγου, μεταξύ των οποίων ο **Βαγγέλης Λουκίσας**, η **Μαρία Παπουτσή**, ο **Γιάννης Οξυφθαλμόπουλος**, ο **Γιάννης Λουκίσας, Σπύρος Στιβακτάς** κ.α.

<!--EndFragment-->

<!--EndFragment-->