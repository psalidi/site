---
title: ΧΡΕΩΣΕΙΣ ΛΟΓΑΡΙΑΣΜΩΝ ΕΥΔΑΠ
description: ΧΡΕΩΣΕΙΣ ΛΟΓΑΡΙΑΣΜΩΝ ΕΥΔΑΠ
date: 2016-12-12T12:06:29+00:00
layout: layouts/drastiriotites.njk
---
ΕΝΗΜΕΡΩΤΙΚΗ ΕΠΙΣΤΟΛΗ ΠΡΟΣ ΤΑ ΜΕΛΗ ΤΟΥ ΕΞΩΡΑΙΣΤΙΚΟΥ ΣΥΛΛΟΓΟΥ ΨΑΛΙΔΙΟΥ ΑΜΑΡΟΥΣΙΟΥ ΠΟΥ ΑΦΟΡΑ ΤΙς ΥΠΕΡΟΓΚΕΣ ΧΡΕΩΣΕΙΣ ΤΩΝ ΛΟΓΑΡΙΑΣΜΩΝ ΤΗΣ ΕΥΔΑΠ
<!-- excerpt -->
Αγαπητοί γείτονες,

Όπως γνωρίζετε, ο Σύλλογός μας έχει αναλάβει πρωτοβουλίες για την επίλυση του προβλήματος των αυξημένων λογαριασμών ύδρευσης που παρατηρήθηκαν σε αρκετές συνδέσεις στο Ψαλίδι, μετά την παραλαβή οτυ δικτύου από την ΕΥΔΑΠ.

Σας έχουμε ενημερώσει, με προηγούμεο μήνυμα, ότι είχαμε μια συνάντηση για το θέμα αυτό, με τη Γενική Διευθύντρια Πελατών, κα Πολιτάκη, η οποία δεσμεύτηκε να εξετάσει το θέμα σε όλες του τις διαστάσεις και να εξαντλήσει τις δυνατότητες της εταιρίας για την αντιμετώπιση του θέματος.

Παρά το γεγονός ότι δεν έχουμε νεώτερη ενημέρωση ακόμη, το περιφερειακό γραφείο της ΕΥΔΑΠ Αμαρουσίου, καλεί μεμονωμένα όσους έχουν υποβάλλει αίτηση εξέτασης του λογαριασμού τους, προκειμένου να ρυθμίσει το ζήτημα, σύμφωνα με αυτά που ισχύουν για όλους τους καταναλωτές.

Επειδή θεωρούμε ότι η βέλτιστη λύση για το πρόβλημα θα επιτευχθεί μέσα από την ομαδική διεκδίκηση, το Δ.Σ. θεωρεί σωστό ότι, μέχρι να αποφασίσει ο Σύλλογος για την περαιτέρω στάση μας, καλό θα είναι οι καταναλωτές που έχουν υποβάλλει αίτηση στην ΕΥΔΑΠ, να αποφύγουν τη μεμονωμένη διαπραγμάτευση.

Το Δ.Σ. θα συγκαλέσει σύντομα συνάντηση των κατοίκων, προκειμένου να αναλύσουμε την κατάσταση και να σταθμίσουμε την περαιτέρω στάση μας.

Θα σας ενημερώσουμε σύντομα για τη συνάντηση αυτή.

ΤΟ Δ.Σ. ΤΟΥ ΣΥΛΛΟΓΟΥ
