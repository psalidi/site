---
title: ΔΙΕΥΘΕΤΗΣΗ ΡΕΜΑΤΟΣ ΔΙΑΝΟΙΞΗ ΟΔΟΥ ΚΥΡΙΛΛΟ
description: ΔΙΕΥΘΕΤΗΣΗ ΡΕΜΑΤΟΣ ΔΙΑΝΟΙΞΗ ΟΔΟΥ ΚΥΡΙΛΛΟ
tags:
  - drastiriotites
date: 2015-11-19T05:38:52+00:00
layout: layouts/drastiriotites.njk
---
Έναρξη εργασιών για την διευθέτηση του ρέματος Κυρίλλου και μερική διάνοιξη της εν λόγω οδού.
<!-- excerpt -->
**ΕΞΩΡΑΪΣΤΙΚΟΣ –** **EK****ΠΟΛΙΤΙΣΤΙΚΟΣ**

 **ΣΥΛΛΟΓΟΣ ΨΑΛΙΔΙΟΥ ΑΜΑΡΟΥΣΙΟΥ**

**‘ΖΩΟΔΟΧΟΣ ΠΗΓΗ’**

**ΧΑΛΚΙΔΙΚΗΣ 17 &amp; ΖΩΟΔ.ΠΗΓΗΣ 2**

www.psalidi-maroussi.gr

<info@psalidi-maroussi.gr>

 18/11/2015

**ΑΝΑΚΟΙΝΩΣΗ**

**ΔΙΕΥΘΕΤΗΣΗ ΡΕΜΑΤΟΣ ΔΙΑΝΟΙΞΗ ΟΔΟΥ ΚΥΡΙΛΛΟΥ**

Μετά από τις επανειλημμένες και μακροχρόνιες προσπάθειες του Δ.Σ. του Συλλόγου μας, με συναντήσεις, παραστάσεις, και επιστολές για την άσκηση πίεσης προς τον Δήμο Αμαρουσίου και την Περιφέρεια, το πάγιο αίτημα των κατοίκων του Ψαλιδίου, για τη διάνοιξη της οδού Κυρίλλου, άρχισε να υλοποιείται!

Από χθες το πρωί, συνεργεία με ειδικά μηχανήματα, ξεκίνησαν τις εργασίες καθαρισμού και αντιστήριξης των πρανών του ρέματος, στη συμβολή του με την οδό Κυρίλλου. Οι εργασίες εκτελούνται από την Περιφέρεια, δεδομένου ότι αυτή έχει την αρμοδιότητα διευθέτησης των ρεμάτων.

Το Δ.Σ. του Συλλόγου, αμέσως μόλις πληροφορήθηκε την έναρξη των εργασιών, ενεργοποιήθηκε άμεσα και επισκέφθηκε μαζί με κατοίκους το σημείο, όπου και ενημερώθηκε για τον προγραμματισμό του έργου από τον υπεύθυνο μηχανικό και τον εργολάβο.

Δεδομένου ότι η εγκεκριμένη εργολαβία δεν καλύπτει την ολοκληρωτική διάνοιξη της οδού Κυρίλλου, ζητήσαμε συνάντηση με τον Αντιπεριφερειάρχη κ. Γιώργο Καραμέρο και τον αρμόδιο Αντιδήμαρχο κ. Δημήτριο Καρλαύτη, οι οποίοι ανταποκρίθηκαν και προσήλθαν επί τόπου, συνοδευόμενοι από τους Διευθυντές των τεχνικών έργων και στελέχη των Υπηρεσιών τους.

Τόσο προς τον Αντιπεριφερειάρχη, όσο και προς τον Αντιδήμαρχο, **δηλώσαμε, σε κάθε τόνο, ότι το αίτημα των κατοίκων του Ψαλιδίου αφορά στην ολοκλήρωση της οδού Κυρίλλου και την ένταξή της στο οδικό δίκτυο της γειτονιάς μας**. Ως εκ τούτου λοιπόν, το έργο αντιστήριξης, το οποίο είναι βέβαια αναγκαίο, **δεν δίνει** ολοκληρωμένη λύση στο πάγιο αίτημά μας.

Κατόπιν αυτού, υπήρξε συνεννόηση μεταξύ Δήμου και Περιφέρειας για τον συντονισμό των ενεργειών τους, ώστε να δρομολογηθεί σύντομα συμπληρωματικό έργο, το οποίο θα επιτρέψει την ολοκληρωμένη διάνοιξη της οδού Κυρίλλου. Μέχρι την οριστική επίλυση του θέματος, θα δοθεί προσωρινά στην κυκλοφορία, μέρος τους δρόμου.

Σε σημερινή του επίσκεψη στον τόπο εργασιών, ο Δήμαρχος Αμαρουσίου, κ. Πατούλης, ενημερώθηκε για την προσωρινή λύση που δόθηκε, υπενθυμίζοντας τις επανειλημμένες προσπάθειες του ίδιου και των υπηρεσιών του Δήμου προς την Περιφέρεια ώστε να ξεπεραστούν τα εμπόδια υλοποίησης του έργου χωρίς κανένα μέχρι τώρα αποτέλεσμα.

Εκ μέρους του Δ.Σ. του Εξωραϊστικού Συλλόγου Ψαλιδίου, αναγνωρίζουμε το θετικό πνεύμα, με το οποίο αντιμετώπισαν το αίτημά μας, τόσο ο Δήμαρχος, κ. Πατούλης και ο Αντιδήμαρχος κ. Καρλαύτης, όσο και ο Αντιπεριφερειάρχης κ. Καραμέρος, αναμένουμε όμως **να** **δούμε να υλοποιούνται, με έργα, οι υποσχέσεις....**

Έως τότε θα παρακολουθούμε από κοντά την εξέλιξη του έργου.

**ΤΟ ΔΙΟΙΚΗΤΙΚΟ ΣΥΜΒΟΥΛΙΟ**
