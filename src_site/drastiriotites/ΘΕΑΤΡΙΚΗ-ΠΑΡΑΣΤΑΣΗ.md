---
title: ΘΕΑΤΡΙΚΗ ΠΑΡΑΣΤΑΣΗ
description: ΘΕΑΤΡΙΚΗ ΠΑΡΑΣΤΑΣΗ
tags: drastiriotites
date: 2015-03-12T05:39:59+00:00
layout: layouts/drastiriotites.njk
---
ΠΡΟΣΚΛΗΣΗ ΜΕΛΩΝ ΤΟΥ ΣΥΛΛΟΓΟΥ ΓΙΑ ΠΑΡΑΚΟΛΟΥΘΗΣΗ ΘΕΑΤΡΙΚΗΣ ΠΑΡΑΣΤΑΣΗΣ
<!-- excerpt -->
*Αγαπητοί γείτονες και φίλοι,*

*Στα πλαίσια των ανοιξιάτικων δραστηριοτήτων του συλλόγου μας, σας προσκαλούμε να παρακολουθήσουμε τη θεατρική παράσταση **«Ο κύκλος με την κιμωλία»** του Μπέρτολτ Μπρεχτ, σε μετάφραση Οδυσσέα Ελύτη και μουσική Μάνου Χατζηδάκη , στο θέατρο **Παλλάς** (Βουκουρεστίου 5 Αθήνα) την **Κυριακή 29 Μαρτίου στις 7:15 μμ.***

***Λόγω της ομαδικής κράτησης για το σύλλογο μας****, το εισιτήριο καθορίστηκε στα 20 ευρώ/άτομο, σε θέσεις της ζώνης Β΄ στην πλατεία , αντί της αρχικής τιμής των 32 € ( ισχύει για Κυριακή – για τις συγκεκριμένες θέσεις -ζώνη Β΄ πλατεία) !!*

*Φίλες και φίλοι , όσοι &amp; όσες ενδιαφέρεστε να παρακολουθήσετε την ενδιαφέρουσα αυτή παράσταση, σας παρακαλούμε να δηλώσετε συμμετοχή **το αργότερο μέχρι την Κυριακή 15 Μαρτίου** στην κα Ελευθερία Αθανασοπούλου-Ανδριοπούλου τηλ.6972647111,2102921948*

*Email <elef.athanasopoulou@outlook.com.gr>*

*προκειμένου να εξασφαλίσουμε έγκαιρα τις απαιτούμενες θέσεις και να καταθέσουμε την προκαταβολή.*

*Την επόμενη εβδομάδα θα σας ενημερώσουμε για τις λεπτομέρειες πρόσβασης στο θέατρο και τον τρόπο παραλαβής των εισιτηρίων .*

*Θα χαρούμε ιδιαίτερα με την κάθε συμμετοχή!!*

*Φιλικά, η ομάδα γυναικών*

Στο Παλλάς, η δράση εκτυλίσσεται μέσα σ' ένα ερειπωμένο θέατρο, στο οποίο κάποιοι ηθοποιοί ανεβάζουν το έργο, αξιοποιώντας τα υλικά που ανακαλύπτουν στον χώρο.
 Ο Οδυσσέας Ελύτης με το λόγο του και ο Μάνος Χατζιδάκις με τη μουσική του, είναι δύο προσωπικότητες που άφησαν βαθύ το αποτύπωμά τους στην ψυχή και τη σκέψη μας και αποτελούν το στήριγμα των συντελεστών αυτής της παράστασης.

Η μουσική που θα πλαισιώνει την παράσταση, προέρχεται από την αυθεντική μπομπίνα του 1957 και δεν έχει ακουστεί στο παρελθόν.

Σ' έναν κόσμο, όπου θριαμβεύει η αδικία, η αλαζονεία της εξουσίας και του πλούτου, σε μια εποχή σκληρή και δύσκολη όπως αυτή που ζούμε σήμερα, ο Μπρεχτ, παραμένει μέγας ποιητής – οραματιστής και μέσα από τη θεατρική πράξη μεταφέρει την πίστη του στον θρίαμβο της Δικαιοσύνης και άρα της Ανθρωπότητας.

**Μετάφραση**: Οδυσσέας Ελύτης
**Μουσική**: Μάνος Χατζιδάκις
**Σκηνοθεσία**: Κωνσταντίνος Μαρκουλάκης
**Σκηνικά - Κοστούμια**: Λίλη Πεζανού
**Χορογράφος**: Αμαλία Μπένετ
**Φωτισμοί**: Νίκος Βλασόπουλος
**Μουσική Διδασκαλία**: Λευτέρης Μιχαλόπουλος
**Δραματουργική επεξεργασία**: Κωνσταντίνος Μαρκουλάκης, Μανώλης Δούνιας
**Βοηθοί σκηνοθέτη**: Μανώλης Δούνιας, Έλενα Σκουλά
**Βοηθός σκηνογράφου - ενδυματολόγοι**: Αλεξάνδρα Καψή
**Φωτογραφίες**: Τάκης Διαμαντόπουλος

**Πρωταγωνιστούν**: Αιμίλιος Χειλάκης, Μαρία Πρωτόπαππα, Ελισάβετ Μουτάφη, Αποστόλης Τότσικας

 Αφηγητής ο Δημήτρης Λιγνάδης

*Σημ. Πληροφορίες για την παράσταση στο επισυναπτόμενο αρχείο*
