---
title: Καταστατικό Συλλόγου
description: Καταστατικό Συλλόγου
date: 2015-02-18T16:54:05+00:00
layout: layouts/syllogos.njk
permalink: "/katastatiko/index.html"
---
## ΚΑΤΑΣΤΑΤΙΚΟ ΣΥΛΛΟΓΟΥ

### ΑΡΘΡΟ 1ο 
#### ΕΠΩΝΥΜΙΑ ΣΥΛΛΟΓΟΥ

Αναθεωρείται το από 8-Μαρτίου-1959 Καταστατικό του συλλόγου με την επωνυμία "Εξωραϊστικός Σύλλογος ΖΩΟΔΟΧΟΣ ΠΗΓΗ "και ο σύλλογος πλέον έχει την επωνυμία "Εξωραϊστικός - Εκπολιτιστικός Σύλλογος "ΖΩΟΔΟΧΟΣ ΠΗΓΗ " Έδρα του συλλόγου είναι το Ψαλίδι  Αμαρουσίου και μέχρι του χρονικού σημείου εκείνου που ο σύλλογος θα αποκτήσει μόνιμα γραφεία, προσωρινά ο σύλλογος στεγάζεται και δέχεται την αλληλογραφία του στην οδό Λακωνίας αριθμός δέκα έξι (16).
Στα γεωγραφικά όρια που δραστηριοποιείται ο σύλλογος περιλαμβάνονται οι πολεοδομικές ενότητες δέκα επτά (17), και τέσσερα (4), πιο συγκεκριμένα δε ορίζονται από τις οδούς Ανδρόνικου Νερατζιωτίσσης - Γραμμές ΗΣΑΠ - Κύμης ευρύτερη περιοχή Αγίων Απόστολων - Κηφισίας - Πελέκα - (Κάτω Ψαλίδι) - Όρια Μεσολογγίου και Βύρωνος.

### ΑΡΘΡΟ 2ο
#### ΣΚΟΠΟΣ 

Είναι γνωστό ότι η ευρύτερη περιοχή του Ψαλιδίου:
Όντας νεότευκτη όντος σχεδίου περιοχή και Περιοχή όπου προβλέπεται στο άμεσο μέλλον να υποστεί τις περιβαλλοντικές επιπτώσεις της υπό κατασκευής Λεωφόρου Σταυρού Ελευσίνας,
επιβάλλεται να τύχει ιδιαίτερης μέριμνας και φροντίδας εκ μέρους της Τοπικής Αυτοδιοίκησης προκειμένου να γίνουν όλα αυτά τα αναγκαία έργα υποδομής που απαιτούνται εις τρόπον ώστε οι κάτοικοι να διαβιώσουν σε περιβάλλον αντάξιο των προσδοκιών τους.
ΣΚΟΠΟΣ  και κύριο μέλημα του συλλόγου είναι η δραστηριοποίησή του μέσα στα όρια της τοπικής αλλά και ευρύτερης κοινωνίας ώστε να προσφέρει ανιδιοτελές κοινωνικό έργο στα μέλη του, να προστατεύει το Φυσικό και το Αστικό Περιβάλλον και να συμβάλλει στην αναβάθμιση της ποιότητας ζωής των κατοίκων μελών του συλλόγου.


### ΑΡΘΡΟ 3ο

#### ΣΤΟΧΟΙ

Η ανάπτυξη των δεσμών, η καλλιέργεια και η διεύρυνση των σχέσεων μεταξύ:
α. Των μελών του συλλόγου.
β. Των τοπικών εξωραϊστικών - εκπολιτιστικών – σπουδαστικών, μορφωτικών και πνευματικών συλλόγων.
Η καταγραφή των προβλημάτων και η ενημέρωση γι’ αυτά των μελών ώστε να κινηθούν διαδικασίες αντιμετώπισης / επίλυσής των στα πλαίσια της Τοπικής Αυτοδιοίκησης (πρώτου και δευτέρου βαθμού).
Η συμβολή στην πνευματική - πολιτιστική και κοινωνική ανάπτυξη των μελών.
Η συνεργασία με επιστημονικούς - πνευματικούς φορείς, Οργανισμούς, Δήμους, Κοινότητες, ενώσεις και γενικά κάθε Ελληνικό ή ξένο φορέα για την αποτροπή ενεργειών σχετικά με αρνητικές παρεμβάσεις στις χρήσεις της γης με συνέπεια την επιδείνωση του περιβάλλοντος και της ποιότητας ζωής των κάτοικων.
Η διατήρηση και η αύξηση των ελεύθερων χώρων όπως επίσης και των χώρων πρασίνου.
Η στενή συνεργασία με τις τοπικές αρχές (δημοτική, αστυνομική, εκκλησιαστική και σχολική ) στοχεύοντας ατών επίλυση τοπικών προβλημάτων.
Η στενή συνεργασία με τη Δημοτική Αρχή για κάθε είδους προτεινόμενες πολεοδομικές ρυθμίσεις και αυτές που αφορούν την υλοποίηση του Ρυμοτομικού Σχεδίου και συγκεκριμένα:
Διανοίξεις οδών και οριοθέτηση κοινοχρήστων - κοινωφελών χώρων.
Απομάκρυνση ρυπογόνων βιομηχανικών δραστηριοτήτων και άλλων επιβαρυντικών για το περιβάλλον χρήσεων από την περιοχή μας.
Επέκταση των κυκλοφοριακών ρυθμίσεων στο Ψαλίδι.
Διατήρηση του υφιστάμενου καθεστώτος Χρήσεως Γης, Συντελεστή Δόμησης και εξαίρεση της περιοχής μας από τις Ζώνες Αγοράς Συντελεστή.
Την αστυνόμευση της περιοχής από ναρκωτικά και τροχαία ατυχήματα.
Την έναρξη έργων αποχέτευσης.
Τη σύνδεση της περιοχής μας με το Φυσικό Αέριο.
Το δικαίωμα του λόγου στις προτεινόμενες αναθεωρήσεις του ρυμοτομικού σχεδίου πόλεως.
Την κατασκευή πνευματικού κέντρου και γραφείων του συλλόγου.
Εκτέλεση κοινωφελών και εκπολιτιστικών έργων όπως αθλοπαιδιές και γενικά έργα που μπορούν να συμβάλλουν στην πνευματική ανάπτυξη των μελών και ιδιαίτερα της νεολαίας.

### ΑΡΘΡΟ 4ο

#### ΠΡΑΓΜΑΤΟΠΟΙΗΣΗ ΣΤΟΧΩΝ 

Η πραγματοποίηση των στόχων δυνατόν να επιτευχθούν με :
Συγκεντρώσεις, διαλέξεις και ομιλίες.
Δημοσιεύματα σε τοπικά και όχι μόνο ΜΜΕ.
Υποβολή υπομνημάτων στους αρμοδίους φορείς.
Οργανώσεις εκδρομών, συνεστιάσεων, χοροεσπερίδων και κάθε είδους
εκδηλώσεων.
Ίδρυση πνευματικού κέντρου.
Την οργάνωση ψυχαγωγικών και καλλιτεχνικών εκδηλώσεων.
Τη συγκρότηση ομάδων εργασίας, ειδικών επιτροπών για μελέτες και εισηγήσεις, η δημιουργία και λειτουργιά των οποίων Θα αποφασίζεται και θα ρυθμίζεται κάθε φορά από το Διοικητικό Συμβούλιο του Συλλόγου.
Γενικά κάθε νόμιμο μέσο κατά την κρίση του Διοικητικού Συμβουλίου ή της Γενικής Συνέλευσης, που μπορεί να συμβάλλει θετικά και να εξυπηρετήσει καλύτερα τον σκοπό και τους στόχους του Συλλόγου, ενεργοποιώντας τα μέλη, τους φίλους τους και γενικά κάθε τι που μπορεί να προάγει τα συμφέροντα των κάτοικων της περιοχής μας.
### ΑΡΘΡΟ 5ο

#### ΜΕΛΗ 

Τα μέλη του συλλόγου διακρίνονται σε Τακτικά και Επίτιμα. 
1. ΤΑΚΤΙΚΑ μέλη είναι δυνατόν να γίνουν μετά από αίτηση τους και σχετική απόφαση του Διοικητικού Συμβουλίου (άνδρες - γυναίκες ) όλοι όσοι :
Διαμένουν μόνιμα μέσα στα γεωγραφικά όρια του άρθρου 1 του εν λογά Καταστατικού και έχουν συμπληρώσει το 18ο έτος ηλικίας .
Ιδιοκτήτες γης που δεν έχουν ακόμη ανοικοδομήσει αλλά αποδέχονται πλήρως και στο σύνολο τους σκοπούς και τους στόχους του συλλόγου.
Τα Τακτικά μέλη έχουν το δικαίωμα να μετέχουν στις Γενικές Συνελεύσεις, να ψηφίζουν, να εκλέγουν, να εκλέγονται και να εργάζονται για την προαγωγή των στόχων, να αποφεύγουν δε κάθε δραστηριότητα που αντιστρατεύεται τους σκοπούς και τους στόχους του συλλόγου.
2. ΕΠΙΤΙΜΑ  μέλη προτείνονται από το Δ.Σ. και επικυρώνονται από τη Γενική Συνέλευση μετά από "αιτιολογημένη απόφαση" πρόσωπα ΕΞΕΧΟΝΤΑ που προσέφεραν ή που μπορούν να προσφέρουν αξιόλογες ηθικές ή υλικές υπηρεσίες στον σύλλογο.
Η παραπάνω απόφαση λαμβάνεται με πλειοψηφία των τριών τετάρτων (3/4) από τα μέλη που παρευρίσκονται στη Συνέλευση.
Ο αριθμός των επίτιμων μελών δεν μπορεί να υπερβεί το ένα δέκατο (1/10) των τακτικών μελών του συλλόγου και είναι προαιρετική η οικονομική τους συνδρομή.


### ΑΡΘΡΟ 6ο

#### ΟΡΟΙ ΕΙΣΟΔΟΥ - ΑΠΟΧΩΡΗΣΗΣ ΜΕΛΩΝ 

Προκειμένου να εγγραφεί μέλος στον σύλλογο απαιτείται εγγραφή αίτησής του προς το Διοικητικό Συμβούλιο και ταυτόχρονη καταβολή του δικαιώματος εγγραφής και ετήσιας συνδρομής.
Η αίτηση πρέπει να περιλαμβάνει :

Ονοματεπώνυμο
Όνομα πατρός και μητρός.
Χρονολογία και τόπο γεννήσεως.
Επάγγελμα.
Διεύθυνση κατοικίας, εργασίας και τηλέφωνα.
Το Διοικητικό Συμβούλιο υποχρεούται να εγκρίνει την αίτηση εντός δέκα πέντε (15) ημερών από της υποβολής της και εφόσον βεβαίως υπάρχουν οι προϋποθέσεις του Άρθρου πέντε (5) του παρόντος Καταστατικού.
Σε περίπτωση απόρριψης της αίτησης, το Δ.Σ. αιτιολογεί την απόφασή του. Στην περίπτωση αυτή ο ενδιαφερόμενος έχει το δικαίωμα να επαναφέρει την αίτησή του στην πρώτη Τακτική  η Έκτακτη Γενική Συνέλευση των μελών, η όποια αποφαίνεται τελικά - με απόλυτη πλειοψηφία των παρόντων - για την εγγραφή η μη στο Βιβλίο Μητρώου μελών του συλλόγου. 
Η αίτηση εγγραφής έχει και την έννοια της δήλωσης αποδοχής του καταστατικού και των αποφάσεων της Γενικής Συνέλευσης.
Τα επίτιμα μέλη εγγράφονται χωρίς προηγούμενη αίτησή τους, μετά από πρόταση δέκα (10) τουλάχιστον τακτικών μελών ή μετά από σχετική απόφαση του Δ.Σ.. 
Κάθε μέλος δύναται να αποχωρήσει από τον σύλλογο σύμφωνα με τις διατάξεις του άρθρου 87 του Αστικού Κώδικα.
### ΑΡΘΡΟ 7ο

#### ΠΕΙΘΑΡΧΙΚΑ ΠΑΡΑΠΤΩΜΑΤΑ

Πειθαρχικό παράπτωμα θεωρείται :
Η παράβαση καθηκόντων και υποχρεώσεων μελών που επιβάλλονται από τις διατάξεις του Νόμου και του Καταστατικού. 
Η παράβαση των ηθικών κανόνων και η προσβολή της ανθρώπινης αξιοπρέπειας.
Κάθε μέλος που η δραστηριότητα του είναι ενάντια στους σκοπούς του συλλόγου ή που παρακωλύει την εκτέλεση των αποφάσεων των οργάνων της διοίκησης του συλλόγου, υποβάλλεται σε διοικητικές κυρώσεις ανάλογα με την βαρύτητα των πράξεών του και κατά σειρά σε :

ΠΡΟΣΩΡΙΝΗ ΑΠΟΒΟΛΗ ΔΙΑΡΚΕΙΑΣ ΕΝΟΣ ΧΡΟΝΟΥ και ΟΡΙΣΤΙΚΗ ΔΙΑΓΡΑΦΗ
κατόπιν αποφάσεως της Γενικής Συνέλευσης με πλειοψηφία των τριών τετάρτων (3/4) των παρόντων, υλοποιημένης από το Δ.Σ., ανάκληση δε της ποινής γίνεται με τον ίδιο τρόπο.
Το ίδιο ισχύει και για τα μέλη του Διοικητικού Συμβουλίου με τη διαφορά ότι θέτουν εαυτόν προσωρινά εκτός Διοικητικού Συμβουλίου από της γνωστοποίησης της πράξης των, με απόφαση δε της Γενικής Συνέλευσης εκπίπτουν οριστικά του αξιώματός των.
Οποιαδήποτε καταγγελία αφορά μέλος του συλλόγου πρέπει να είναι ενυπόγραφη και να υποβάλλεται στο Δ.Σ., το όποιο εφόσον κρίνει ότι υπάρχουν ενδείξεις για τη βασιμότητά της, συγκαλεί ΕΚΤΑΚΤΗ Γενική Συνέλευση. Σε αυτήν το υπό κατηγορία μέλος δύναται να απολογηθεί, οι δε διοικητικές κυρώσεις λαμβάνονται με πλειοψηφία των τριών τετάρτων (3/4) των παρισταμένων μελών .
Αν μέλος του συλλόγου από πρόθεση κατηγορήσει αποδεδειγμένα ψευδώς άλλο μέλος με συνέπεια την καταδίκη του, αποβάλλεται Οριστικά από τον σύλλογο με απόφαση της Γενικής Συνέλευσης.
### ΑΡΘΡΟ 8ο

#### ΥΠΟΧΡΕΩΣΕΙΣ ΜΕΛΩΝ

Τα Τακτικά μέλη του συλλόγου καταβάλλουν ΥΠΟΧ Ρ ΕΩΤΙΚΑ στο ταμείο
Δικαίωμα εγγραφής χίλιες δραχμές (1.000) Ετήσια συνδρομή δύο χιλιάδες δραχμές (2.000)
Εκτός από το καθοριζόμενο ποσό (συνδρομή) τα μέλη μπορούν να καταβάλλουν  ΠΡΟΑΙΡΕΤΙΚΑ, οποιοδήποτε ποσό κατά μήνα ή χρόνο εφάπαξ υπέρ του συλλόγου.
Όλα τα μέλη έχουν καθήκον και υποχρέωση να συμβάλλουν στην εκπλήρωση και ευόδωση των σκοπών του συλλόγου ανάλογα με τις δυνατότητές τους, χωρίς αμοιβή, αποζημίωση, να συμμορφώνονται με τις διατάξεις του Καταστατικού και τις αποφάσεις των Γενικών Συνελεύσεων και να απαιτούν την τήρησή των.
Μέλος του συλλόγου μπορεί να διαγραφεί με απόφαση του Δ.Σ. όταν:
Δεν καταβάλλει για δύο συνεχή χρόνια τη συνδρομή του.
Προβαίνει σε ενέργειες, πράξεις ή παραλείψεις που μπορούν να ζημιώσουν τους σκοπούς - στόχους ή το κύρος του συλλόγου κατά τα οριζόμενα στο άρθρο 7 του παρόντος Καταστατικού.
Συμβούλιο να αποφασίζει ΜΟΝΟ του και να προβαίνει σε κατάρτιση ή λύση μισθώσεων είτε εν λευκώ είτε μέσα σε προκαθορισμένα πλαίσια.
Για την απόκτηση ακίνητης περιουσίας από δωρεά, κληρονομιά η άλλη αιτία και εφόσον γι’ αυτή δεν θα καταβληθεί φόρος ή άλλη δαπάνη αρκεί απόφαση του Διοικητικού Συμβουλίου, το οποίο και σε τέτοια περίπτωση εκπροσωπεί τον σύλλογο, για την κατάρτιση των σχετικών συμβολαιογραφικών πράξεων ή άλλων οποιασδήποτε φύσεως εγγράφων καθώς και για τη διενέργεια όλων των νόμιμων διατυπώσεων, υπό την προϋπόθεση ότι δεν θα προβαίνει σε δαπάνες για τον λόγο αυτό.
Το Διοικητικό Συμβούλιο για την προστασία των συμφερόντων και της περιουσίας του συλλόγου, μπορεί να λαμβάνει και χωρίς προηγούμενη απόφαση ή έγκριση από τη Γενική Συνέλευση, τα ενδεδειγμένα δικαστικά ή εξώδικα μέτρα και να προβαίνει στις νόμιμες ενέργειες.
σε χρήμα περιουσία του συλλόγου, κατατίθεται υποχρεωτικά σε αναγνωρισμένη τράπεζα, σύμφωνα με τις εκάστου αποφάσεις της Γενικής Συνέλευσης, μετά από σχετική εισήγηση του Διοικητικού Συμβουλίου. Το είδος των καταθέσεων και οι μεταβολές των, αν δεν αποφασίσουν από τη Γενική Συνέλευση, αποφασίζονται από το Διοικητικό Συμβούλιο, με πλειοψηφία των δυο τρίτων (2/3) και αιτιολογημένη απόφαση.
Το ποσό δικαιώματος εγγραφής και της ετήσιας εισφοράς είναι δυνατόν να τροποποιηθεί με απόφαση της Γενικής Συνέλευσης.
Τα επίτιμα μέλη δεν είναι υποχρεωμένα να καταβάλλουν δικαίωμα εγγραφής ούτε ετήσια συνδρομή.
Τα αξιώματα των μελών του Διοικητικού Συμβουλίου είναι τιμητικά και οι υπηρεσίες τους προς τον σύλλογο προσφέρονται αφιλοκερδώς.
### ΑΡΘΡΟ 9ο

#### ΔΙΚΑΙΩΜΑΤΑ

Δικαίωμα να εκλεγεί και να εκλέγεται  έχει κάθε Τακτικό μέλος εφόσον:
Έχει εκπληρώσει τις οικονομικές του υποχρεώσεις.
 Δεν έχει στερηθεί από τον Νόμο τα πολιτικά του δικαιώματα.
 Δεν τελεί σε δικαστική συμπαράσταση (απαγόρευση).
Έχει πλήρη "δικαιοπρακτική ικανότητα".
Ειδικότερα ως προς το δικαίωμα του "εκλέγεσαι" το Τακτικό μέλος που επιθυμεί να υποβάλει υποψηφιότητα για την εκλογή του στο Διοικητικό Συμβούλιο, πρέπει απαραιτήτως να διαμένει ΜΟΝΙΜΑ στον γεωγραφικό χώρο που ο σύλλογος δραστηριοποιείται.

### ΑΡΘΡΟ 10ο

#### ΟΙΚΟΝΟΜΙΚΟΙ ΠΟΡΟΙ 

Οι οικονομικοί πόροι του συλλόγου είναι :
Οι χρηματικές παροχές από τις εγγραφές των μελών.
Οι συνδρομές των μελών (ετήσιες).
Οι δωρεές, κληρονομιές και κληροδοσίες.
Τα πλεονάσματα από τις οργανώσεις χορών, λαχειοφόρων αγορών, εκδρομών και συναφών εκδηλώσεων.
Κρατικές χορηγίες.
Δημοτικές χορηγίες.
Τα από οποιαδήποτε νόμιμη πηγή έσοδα.
διαχείριση της κινητής και ακίνητης περιουσίας του συλλόγου γίνεται με επιμέλεια και ευθύνη του Δ.Σ. και μέσα στα πλαίσια των αποφάσεων των Γενικών Συνελεύσεων.
αγορά, διάθεση, εκποίηση η με οποιοδήποτε τρόπο μεταβίβαση η παραχώρηση δικαιωμάτων πάσης φύσεως επί της ακίνητης περιουσίας του συλλόγου είναι δυνατή ΜΟΝΟ με απόφαση της Γενικής Συνέλευσης, στην οποία θα ορίζονται και τα πλαίσια μέσα στα όποια θα πραγματοποιούνται οι παραπάνω δικαιοπραξίες και Θα χορηγούνται οι σχετικές εντολές εκπροσώπησης προς το Διοικητικό Συμβούλιο.
Ειδικά για την περίπτωση τυχόν εκμίσθωσης ακίνητων του συλλόγου, η Γενική Συνέλευση μπορεί να χορηγήσει γενική εξουσιοδότηση στο Διοικητικό Συμβούλιο.

### ΑΡΘΡΟ 11ο

#### ΓΕΝΙΚΕΣ ΣΥΝΕΛΕΥΣΕΙΣ

Γενική Συνέλευση είναι το ανώτατο όργανο του συλλόγου, απαρτίζεται από όλα τα μέλη του και αποφασίζει για κάθε θέμα που δεν έχει ανατεθεί από τον Νόμο ή το παρόν Καταστατικό σε άλλα όργανα, αλλά και για οποιοδήποτε ζήτημα, υπαγόμενο κανονικά στην αρμοδιότητα άλλου οργάνου αλλά που θα υπαχθεί στην κρίση της μετά από απόφαση της απόλυτης πλειοψηφίας του αριθμού των μελών του εν λόγω οργάνου, όποτε και φέρει αυτή την ευθύνη.
Γενική Συνέλευση ασκεί έλεγχο και εποπτεία στα άλλα όργανα του συλλόγου.
Έχει ΑΠΟΚΛΕΙΣΤΙΚΗ ΑΡΜΟΔΙΟΤΗΤΑ:
Στην τροποποίηση του Καταστατικού.
Στην άσκηση εποπτείας και ελέγχου σε όλα τα όργανα του συλλόγου.
Στην έγκριση του ισολογισμού του συλλόγου, στον έλεγχο της διαχείρισης και στην έγκριση του ετήσιου προϋπολογισμού.
Στη διάλυση του συλλόγου.
Στην εκλογή των μελών του Διοικητικού Συμβουλίου της Ελεγκτικής Επιτροπής και της Εφορευτικής Επιτροπής.
Στην απόφαση για απόκτηση ή διάθεση περιουσιακών στοιχείων του συλλόγου.
### ΑΡΘΡΟ 12ο

Η Γενική Συνέλευση συνέρχεται ΤΑΚΤΙΚΑ, μια φορά το χρόνο και όντος του μηνός ΜΑΡΤΙΟΥ , εγκαλούμενη από το Διοικητικό Συμβούλιο του συλλόγου, προ δέκα πέντε (15) τουλάχιστον ημερών και με έγγραφη πρόσκληση του ΠΡΟΕΔΡΟΥ του Δ.Σ. στην όποια αναγράφονται :
Ο τόπος
Ημέρα
Ώρα
προκαθορισμένα με θέματα ημερησίας διατάξεως, απαραίτητα όμως θα πρέπει να περιλαμβάνει τα εξής :
Απολογισμό του προηγούμενου ημερολογιακού έτους και προϋπολογισμό του αμέσως επόμενου έτους.
Λογοδοσία του Διοικητικού Συμβουλίου.
ΕΚΤΑΚΤΑ συνέρχεται όταν :
Αυτό κριθεί αναγκαίο από το Διοικητικό Συμβούλιο.
Ζητηθεί εγγράφως και για συγκεκριμένο/α θέμα/ θέματα σοβαρού περιεχομένου από το ένα πέμπτο (1/5) των εκπληρωσάντων τις οικονομικές υποχρεώσεις τους, τακτικών μελών, υποχρεωμένου του Διοικητικού Συμβουλίου να καλέσει αυτήν εντός ενός (1) ΜΗΝΟΣ το αργότερο, από την επίδοση της σχετικής αίτησης.
Αν στην περίπτωση αυτή το Δ.Σ. αδρανεί, η Έκτακτη Γενική Συνέλευση δύναται να συγκληθεί με δικαστική απόφαση, λαμβανομένη μετά από αίτηση του ενός δεκάτου (1/10) των μελών του Συλλόγου.
Στην ειδική περίπτωση παραίτησης η έλλειψης του Διοικητικού Συμβουλίου, έχουν το δικαίωμα δέκα (10) τουλάχιστον μέλη του συλλόγου, να υποβάλλουν αίτηση προς το Πρωτοδικείο Αθηνών για διορισμό ΠΡΟΣΩΡΙΝΗΣ διοίκησης υποχρεωμένης να διενεργήσει εντός τρίμηνου (3 μήνες) από της δημοσιεύσεως της απόφασης εκλογές για την ανάδειξη των διοικητικών οργάνων, διαχειριζόμενης ως τότε ΜΟΝΟ των κατεπειγουσών υποθέσεων του συλλόγου.
Σε περίπτωση που το Διοικητικό Συμβούλιο πρόκειται να παραιτηθεί ως σώμα, υποχρεούται να συγκαλέσει προηγουμένως ΕΚΤΑΚΤΗ ΓΕΝΙΚΗ  ΣΥΝΕΛΕΥΣΗ για το θέμα αυτό, άλλως και σε περίπτωση παραιτήσεως, χωρίς την τήρηση αυτής της διαδικασίας, η Έκτακτη Γενική Συνέλευση συγκαλείται ως ανωτέρω.
Οι Γενικές Συνελεύσεις, τακτικές ή έκτακτες, καλούνται και δια γενικών εγγράφων προσκλήσεων, ανακινούμενων δια του τύπου ή άλλου πρόσφορου προς τούτο μέσου, επίσης δέκα πέντε (15) τουλάχιστον ημέρες προ της σύγκλησης της Γενικής Συνέλευσης. Στις προσκλήσεις αυτές πρέπει να αναγράφονται και τα θέματα της ημερησίας διατάξεως.
Στη συνέλευση μπορούν να λάβουν μέρος ΟΛΑ τα μέλη του συλλόγου, τα οποία έχουν τακτοποιήσει τις υποχρεώσεις τους προς αυτό και ιδιαίτερα τις οικονομικές, προσερχόμενα δε στη συνέλευση, υπογράφουν σε κατάλογο που τηρείται από τη συνεδρίαση.
Ευθύνη της Ετήσιας Γενικής Συνέλευσης είναι η έγκριση του απολογισμού του προηγούμενου διαχειριστικού έτους.
ΣΥΓΚΛΗΣΗ ΓΕΝΙΚΗΣ ΣΥΝΕΛΕΥΣΗΣ

### ΑΡΘΡΟ 13ο
#### ΑΠΑΡΤΙΑ - ΠΛΕΙΟΨΗΦΙΕΣ

Όταν δεν ορίζεται διαφορετικά από τον Νόμο ή το Καταστατικό, η Γενική Συνέλευση θεωρείται ότι βρίσκεται σε ΑΠΑΡΤΙΑ και μπορεί να συζητήσει και αποφασίσει για τα θέματα της ημερησίας διάταξης, όταν παρίσταται το μισό (1/2) πλέον ενός, των ταμειακός τακτοποιημένων ΤΑΚΤΙΚΩΝ μελών.
Όταν δεν επιτευχθεί ΑΠΑΡΤΙΑ κατά την πρώτη σύγκλιση Τακτικής Γενικής Συνέλευσης, αυτή ματαιώνεται και επαναλαμβάνεται το αργότερο σε διάστημα ενός (1) μηνός στον ίδιο τόπο και ώρα με τα ίδια θέματα, θεωρείται δε σε ΑΠΑΡΤΙΑ οποιοσδήποτε και αν είναι ο αριθμός των παρισταμένων μελών.
Κατά την έναρξη της συνεδρίασης και υπό την προσωρινή προεδρία του Πρόεδρου του Διοικητικού Συμβουλίου - κωλυόμενου δε αυτού - του αμέσως επόμενου κατά σειράν μέλους του Δ.Σ.., τα Σώμα της Γενικής Συνέλευσης, εκλέγει τον Πρόεδρο, Αντιπρόεδρο.
Γραμματέας δε της Γενικής Συνέλευσης παραμένει ο Γραμματέας του Δ.Σ.. Μέλος του Δ.Σ. δεν είναι δυνατόν να εκλεγεί Πρόεδρος ή Αντιπρόεδρος της Γενικής Συνέλευσης.
Οι αποφάσεις των Γενικών Συνελεύσεων - όπου δεν ορίζονται διαφορετικά από το παρόν καταστατικό - λαμβάνονται με ανάταση χειρός και καταμέτρηση κατά πλειοψηφία, του ενός δευτέρου (1/2) πλέον ενός, των παρόντων μελών, σε περίπτωση δε ισοψηφίας υπερισχύει η απόφαση (ψήφος) του Πρόεδρου. Σε περίπτωση αμφισβήτησης του αποτελέσματος διενεργείται καταμέτρηση των ψήφων.
Για προσωπικά θέματα ή σε θέματα εμπιστοσύνης προς τη Διοίκηση, γίνεται πάντοτε ΜΥΣΤΙΚΗ δια ψηφοδελτίων ψηφοφορία με σχετική απόφαση του Σώματος.
Στις συνεδριάσεις της Γενικής Συνέλευσης τηρούνται πρακτικά με ευθύνη του Γραμματέα, συντάσσονται δε και υπογράφονται από:
Πρόεδρο
Αντιπρόεδρο και
Γραμματέ.α
Η Γενική Συνέλευση μπορεί να λάβει απόφαση για τα Θέματα της Ημερησίας Διάταξης. Αυτή με απόλυτη πλειοψηφία των παρόντων μπορεί να αποφασίζει για την προσθήκη θέματος προς συζήτηση στην ημερήσια διάταξη.

ΕΞΑΙΡΕΤΙΚΑ 
Στην τροποποίηση άρθρων του Καταστατικού.
Στην αγορά ή διάθεση ακίνητης περιουσίας του συλλόγου.
Στη διάλυση του συλλόγου και
Στη διαγραφή μελών του.
Για τις ΕΞΑΙΡΕΤΙΚΕΣ αυτές περιπτώσεις ΑΠΑΙΤΕΙΤΑΙ απαρτία κατά την μεν πρώτη συνεδρίαση των τριών τετάρτων (3/4) των ταμειακός εντάξει μελών και πλειοψηφία των τριών τετάρτων (3/4) των παρόντων.
Σε περίπτωση ΜΗ ΑΠΑΡΤΙΑΣ στην πρώτη φορά η αυτού του είδους Έκτακτη Γενική Συνέλευση πραγματοποιείται με την πάροδο επτά (7) ημερολογιακών ημερών στο ίδιο σημείο, την ίδια ώρα και με το ίδιο ημερησίας διατάξεως θέμα. Για την πραγματοποίηση ΑΠΑΡΤΙΑΣ απαιτείται παρουσία τριών τετάρτων των ταμειακώς εντάξει μελών και πλειοψηφία του πενήντα τις εκατό (50%) πλέον ενός των παρόντων τακτικών μελών.
### ΑΡΘΡΟ 14ο

#### ΔΙΟΙΚΗΤΙΚΟ ΣΥΜΒΟΥΛΙΟ

Σύλλογος διοικείται από εννέα (9) μέλη (Διοικητικό Συμβούλιο) που εκλέγεται σύμφωνα με τα όσα ορίζονται παρακάτω από τη Γενική Συνέλευση με ΜΥΣΤΙΚΗ ψηφοφορία. Το Διοικητικό Συμβούλιο μετά την εκλογή του, συνέρχεται το αργότερο μέσα σε επτά (7) ημερολογιακές ημέρες και υπό την προεδρία εκείνου του μέλους που έλαβε τις περισσότερες ψήφους, εκλέγει με ΜΥΣΤΙΚΗ ψηφοφορία ανάμεσα από τα μέλη του :
Πρόεδρο.
Αντιπρόεδρο
Γραμματέα
Αναπληρωτή Γραμματέα και
Ταμία.
διάρκεια της θητείας του Διοικητικού Συμβουλίου ορίζεται για δύο (2) χρόνια. ### ΑΡΘΡΟ 15ο
ΕΚΛΟΓΗ ΜΕΛΩΝ ΤΟΥ ΔΙΟΙΚΗΤΙΚΟΥ ΣΥΜΒΟΥΛΙΟΥ
Τα μέλη που επιθυμούν να εκλεγούν, σύμφωνα με τις προϋποθέσεις του Άρθρου 9 του παρόντος καταστατικού, υποβάλλουν την υποψηφιότητά τους στο Διοικητικό Συμβούλιο το αργότερο εντός 15νθημέρου πριν την
ΤΑΚΤΙΚΗ προς τούτο Γενική Συνέλευση. Ο αριθμός των υποψηφίων πρέπει να είναι τουλάχιστον δέκα τρία (13), ώστε να εκλέγονται και τέσσερα (4) αναπληρωματικά μέλη προς αντικατάσταση των κωλυόμενων ή αποχωρούντων ή παραιτουμένων μελών του Διοικητικού Συμβουλίου.
Αν οι υποψηφιότητες δεν επαρκούν για την κάλυψη των θέσεων, ο Πρόεδρος ή τα μέλη της Συνέλευσης μπορούν να προτείνουν υποψηφιότητες πριν την έναρξη της Ψηφοφορίας.
εκλογή των μελών του Διοικητικού Συμβουλίου είναι ΜΥΣΤΙΚΗ, διεξάγεται μετά το πέρας της συζήτησης των θεμάτων της ημερησίας διάταξης και με ενιαία ψηφοδέλτια ψηφοφορίας, υπό την εποπτεία του Προεδρείου  της Γενικής Συνέλευσης, και τριμελούς επιτροπής ψηφολεγκτών που εκλέγονται από τη Γενική Συνέλευση πριν την έναρξη της ψηφοφορίας (Εφορευτική Επιτροπή).
Πριν την έναρξη της ψηφοφορίας, ο Πρόεδρος της Συνέλευσης, ανακοινώνει στο Σώμα και κατ’ αλφαβητική σειρά τα ονόματα των υποψηφίων για το Δ.Σ.. όπως ακριβώς θα αναγράφονται και στα ψηφοδέλτια. Τα μέλη καλούνται σε
αλφαβητική σειρά να ψηφίσουν και ψηφίζουν ΜΟΝΟ για τον εαυτό τους, υπογραφούν δε σε σχετική κατάσταση, που τηρείται για την ψηφοφορία (πρωτόκολλο).
Οι ψηφίζοντες μπορούν να ψηφίσουν από ένα (1) έως και εννέα (9) πρόσωπα από τους υποψηφίους για τις θέσεις του Δ.Σ.. του συλλόγου.
Τα θέματα που προκύπτουν κατά τη διάρκεια της διεξαγωγής της ψηφοφορίας ή ακόμη της διαλογής των ψήφων, λύνονται με απόφαση της Εφορευτικής Επιτροπής επί τόπου, η όποια επί πλέον αποφασίζει για την ώρα λήξης της Ψηφοφορίας.
Με τη λήξη της καταμέτρησης, συντάσσεται πίνακας με τα ονόματα των υποψηφίων, τον αριθμό ψήφων που έλαβε ο καθένας, τους εκλεγόμενους δηλαδή αυτούς που έλαβαν τις περισσότερες ψήφους και τους Επιλαχόντες. Σε περίπτωση ισοψηφίας και εφόσον δεν μπορούν λόγω αριθμού θέσεων να εκλεγούν όλοι οι ισοψηφήσαντες , η επιλογή γίνεται με κλήρωση από την Εφορευτική Επιτροπή.
Το εκλογικό υλικό φυλάσσεται με ευθύνη της Εφορευτικής Επιτροπής στα γραφεία του συλλόγου για έξι (6) μήνες από τη διενέργεια των εκλογών.
Με αντίστοιχο τρόπο γίνεται ψηφοφορία, η διαλογή των ψήφων και η εκλογή των μελών της Ελεγκτικής Επιτροπής.
### ΑΡΘΡΟ 16ο

#### ΣΥΓΚΛΙΣΗ ΔΙΟΙΚΗΤΙΚΟΥ ΣΥΜΒΟΥΛΙΟΥ

Μέσα σε δέκα (10) ημερολογιακές ημέρες από την εκλογή, το μέλος που έχει λάβει τις περισσότερους ψήφους, καλεί τα υπόλοιπα μέλη σε τακτική συνεδρίαση, για τη συγκρότηση σε Σώμα και την εκλογή των υπολοίπων μελών του Δ.Σ.. - σύμφωνα με το άρθρο 14 του παρόντος Καταστατικού. Στην περίπτωση ισοψηφίας δύο ή περισσοτέρων διενεργείται ψηφοφορία εκτός και αν κάποιο από τα μέλη παραιτηθεί υπέρ της υποψηφιότητας του άλλου.
Ο Πρόεδρος πλέον του νέου Δ.Σ.. καλεί στην αμέσως επομένη συνεδρίαση - η οποία δεν μπορεί να είναι χρονικά μεγαλύτερη των επτά (7) εργάσιμων ημερών - καλεί το απερχόμενο συμβούλιο προς παράδοση των κλειδιών, των σφραγίδων, του αρχείου και της περιουσίας του συλλόγου, συντασσομένου προς τούτο πρωτόκολλου παραλαβής υπογραφόμενου από όλα τα μέλη (νέου και απερχόμενου Δ.Σ..).
Στην περίπτωση που είναι αδύνατον να παραστούν όλα τα μέλη του απερχόμενου Δ.Σ.. το πρωτόκολλο παραλαβής μπορεί να συνταχθεί και να υπογραφεί  από τα μέλη του νέου Δ.Σ. και από το απερχόμενο Δ.Σ.. να παραστούν ο Πρόεδρος, Γραμματέας και Ταμίας.
Σε περίπτωση που για οποιονδήποτε λόγο κενωθεί ή ακυρωθεί θέση μέλους του Δ.Σ. αυτή πληρούται αμέσως από τους αναπληρωματικούς κατά σειράν εκλογής και σε περίπτωση μη αποδοχής αντικατάστασης από αυτούς το νέο μέλος εκλέγεται από το Δ.Σ. μεταξύ των υποψηφίων που δεν εξέλεγαν και αν και αυτοί δεν μπορούν, τότε το αργότερο μετά την παρέλευση ενός (1) μηνός ΣΥΓΚΑΛΕΙΤΑΙ Έκτακτη Γενική Συνέλευση με Μοναδικό Θέμα Ημερησίας Διάταξης "ΕΚΛΟΓΗ ΝΕΟΥ ΔΙΟΙΚΗΤΙΚΟΥ ΣΥΜΒΟΥΛΙΟΥ". Μέχρι τότε οι ενέργειες του Δ.Σ. είναι έγκυρες και νόμιμες.
### ΑΡΘΡΟ 17ο

#### ΣΥΝΕΔΡΙΑΣΕΙΣ ΔΟΙΚΗΤΙΚΟΥ ΣΥΜΒΟΥΛΙΟΥ

Το Δ.Σ. συνεδριάζει τακτικά τουλάχιστον μία (1) φορά κάθε ημερολογιακό μήνα, μετά από σχετική πρόσκληση του Πρόεδρου προ 48 ωρών στην οποία πρέπει να αναφέρει και τα θέματα της ημερήσιας διάταξης.
Έκτακτα συνεδριάζει :
Όταν παραστεί ανάγκη ή
Όταν το ζητήσουν πέντε (5) τουλάχιστον μέλη του Δ.Σ. με αίτησή τους οι όποιοι βέβαια θα έχουν σημειώσει απαραιτήτως τα θέματα που θέλουν να συζητήσουν.
Το Δ.Σ. βρίσκεται σε απαρτία: 
Όταν στη συνεδρίαση αυτή είναι παρόντα τουλάχιστον πέντε (5) από τα μέλη του από τα όποια το ένα απαραίτητα θα είναι ο Πρόεδρος  ή ο Αντιπρόεδρος.
Οι αποφάσεις του Δ.Σ. όπου δεν ορίζεται διαφορετικά από τον Νόμο ή το Καταστατικό, λαμβάνονται με βάση την απόλυτη πλειοψηφία των παρόντων μελών. Σε περίπτωση ισοψηφίας υπερισχύει η ψήφος του Πρόεδρου της συγκεκριμένης συνεδρίασης.
Κατά τις συνεδριάσεις τηρούνται - με ευθύνη του Γραμματέα - πρακτικά τα οποία υπογράφονται από όλα τα παριστάμενα μέλη στην αμέσως επομένη συνεδρίαση και στα όποια πρακτικά καταχωρούνται όλα τα θέματα που συζητηθήκαν όπως επίσης και οι αποφάσεις που ελήφθησαν.
Σε κάθε συνεδρίαση του Δ.Σ. μπορεί να παρευρίσκεται οποιοδήποτε μέλος του συλλόγου χωρίς δικαίωμα ψήφου, αλλά και μέλη επίτροπων του συλλόγου για ενημέρωση ή για εισήγηση.
Μέλος του Δ.Σ. που απουσιάζει αδικαιολόγητα από τρεις (3) διαδοχικές συνεδριάσεις θεωρείται ότι έχει παραιτηθεί και παύεται με απόφαση του Δ.Σ.
Η αντικατάστασή του γίνεται κατά τα οριζόμενα στο άρθρο 16 του παρόντος Καταστατικού.
Μέλος του Δ.Σ. μπορεί να υποβάλλει ΕΓΓΡΑΦΩΣ την παραίτησή του στο Δ.Σ., αναπληρώνεται δε κατά τα ως άνω (άρθρο 16).
Το Δ.Σ. παύεται προ της λήξεως της θητείας του με αιτιολογημένη απόφαση ΕΚΤΑΚΤΗΣ Γενικής Συνέλευσης που λαμβάνεται με απόλυτη ΠΛΕΙΟΨΗΦΙΑ των παρόντων.

### ΑΡΘΡΟ 18ο

#### ΑΡΜΟΔΙΟΤΗΤΕΣ ΤΟΥ ΔΙΟΙΚΗΤΙΚΟΥ ΣΥΜΒΟΥΛΙΟΥ

Εκτός από τις αρμοδιότητες που αναφέρονται και σε αλλά άρθρα του Καταστατικού το Δ.Σ. φροντίζει για:
Διοίκηση, διαχείριση και παρακολούθηση των υποθέσεων και της περιουσίας του συλλόγου.
Εκτέλεση των αποφάσεων της Γενικής Συνέλευσης οι οποίες πρέπει να βρίσκονται σε αρμονία με τους σκοπούς του συλλόγου και τις άλλες διατάξεις του Καταστατικού αυτού.
Προαγωγή των συμφερόντων του συλλόγου με τον οιωνδήποτε νόμιμο τρόπο.
Απόφαση σύγκλισης της Γενικής Συνέλευσης.
Εισήγηση επί θεμάτων που ανήκουν στην αρμοδιότητα της Γενικής Συνέλευσης.
Κατάρτιση ετησίων προϋπολογισμών και ισολογισμών.
Είσπραξη των πόρων του συλλόγου.
Εκπροσώπηση του συλλόγου ενώπιων παντός Δικαστηρίου, πάσης αρχής και παντός Φυσικού ή Νομικού Προσώπου και του Δημοσίου, των Ν.Π.Δ.Δ Οργανισμών Κοινής Ωφέλειας , Ο.Τ.Α , συνεδρίων, εκδηλώσεων. Ειδικά και μόνο για τις συναλλαγές του συλλόγου με τις Τράπεζες, ορίζεται ότι εκπροσωπείται από τον εκάστου Πρόεδρο του Δ.Σ. και τον Ταμία, οι όποιοι ΕΝΕΡΓΟΥΝ μόνο από κοινού.
Κατάρτιση οιουδήποτε είδους συμβάσεων με τις οποίες ο σύλλογος αποκτά δικαιώματα ή αναλαμβάνει υποχρεώσεις.
Το Δ.Σ. με την επιφύλαξη των άρθρων του Καταστατικού και των αποφάσεων της Γενικής Συνέλευσης μπορεί να αναθέτει την εν όλω ή εν μέρει άσκηση των καθηκόντων ή αρμοδιοτήτων του σε ένα (1) η περισσότερα μέλη του, με  ειδική απόφαση ή πληρεξούσιο έγγραφο, όπου αυτό απαιτείται.
Το Δ.Σ. έχει δικαίωμα προς επίτευξη των σκοπών του συλλόγου να διορίζει και να συγκροτεί Επιτροπές από τα μέλη του συλλόγου και υπό την προεδρία ενός μέλους του Δ.Σ. για οπουδήποτε θέμα κρίνει απαραίτητο. Οι επιτροπές τελούν υπό τον έλεγχο του Δ.Σ. και ενεργούν εντός των ορίων που αυτό θέτει. Οι τυχόν δαπάνες ή αμοιβές των επιτρόπων προεγκρίνονται από το Δ.Σ.
### ΑΡΘΡΟ 19ο

#### ΚΑΘΗΚΟΝΤΑ - ΑΡΜΟΔΙΟΤΗΤΕΣ ΜΕΛΩΝ Δ.Σ. ΠΡΟΕΔΡΟΣ 

Εκπροσωπεί τον σύλλογο στα Δικαστήρια και γενικά στις κρατικές αρχές και υπηρεσίες για όλες τις σχέσεις και διαφορές.
Συγκαλεί, προεδρεύει και διευθύνει τις συνεδριάσεις του Δ.Σ.
Προεδρεύει προσωρινά των Γενικών Συνελεύσεων μέχρις ότου εκλεγεί προεδρείο.
Στις συνεδριάσεις του Δ.Σ. δίδει σε όσους ζητούν τον λόγο κατά σειρά και τον αφαιρεί από εκείνους που εκτρέπονται.
Κηρύσσει την έναρξη και την λήξη των συζητήσεων και των συνεδριάσεων του Δ.Σ.
Θέτει ζητήματα σε ψηφοφορία.
Διακόπτει ή διαλύει οποιαδήποτε συνεδρίαση, όταν προκαλείται θόρυβος και υπάρχει κίνδυνος προστριβών και αντεγκλήσεων.
Εκτελεί αποφάσεις του Δ.Σ. και των Γενικών Συνελεύσεων.
Υπογράφει μαζί με τον Ταμία του συλλόγου εντάλματα πληρωμών και επιταγές, μαζί δε με τον Γραμματέα και τα άλλα μέλη τα πρακτικά των συνεδριάσεων και των Γενικών Συνελεύσεων καθώς επίσης και την αλληλογραφία του συλλόγου (ομού με τον Γραμματέα του Δ.Σ.).
ΑΝΤΙΠΡΟΕΔΡΟΣ
Αναπληρώνει τον πρόεδρο σε περίπτωση απουσίας ή κωλύματος σε ΟΛΑ του τα καθήκοντα και συνεργάζεται με αυτόν στην εκτέλεση των αποφάσεων. Σε περίπτωση που κωλύεται και αυτός τότε αναπληρώνεται από τον μεγαλύτερο κατά ηλικία από τους συμβούλους του Δ.Σ.
Σχετικά με το δικαίωμα υπογραφής ενταλμάτων και επιταγών και εκπροσώπησης στις Τράπεζες από τον Αντιπρόεδρο απαιτείται ειδική απόφαση του Δ.Σ. που θα έχει συγκεκριμένη εντολή και διάρκεια.
ΓΡΑΜΜΑΤΕΑΣ
Τα καθήκοντά του είναι :
Η διεύθυνση των γραφείων του συλλόγου.
Η φύλαξη του αρχείου και της σφραγίδας του συλλόγου.
Η τήρηση του πρωτόκολλου και Μητρώου των μελών.
Η σύνταξη και υπογραφή (από κοινού) με τον Πρόεδρο των εγγράφων και της αλληλογραφίας του συλλόγου.
Η κατάρτιση μαζί με τον Πρόεδρο της ημερησίας διάταξης κάθε συνεδρίασης.
Η πιστή εφαρμογή και τήρηση του Καταστατικού και η εκτέλεση των αποφάσεων της Γενικής Συνέλευσης.
Η ενημέρωση των μελών του Δ.Σ. για τα θέματα της ημερήσιας διάταξης.
Σε περίπτωση απουσίας του ή κωλύματος αναπληρώνεται στα καθήκοντά του από τον Αναπληρωτή Γραμματέα ο οποίος είναι μέλος του Δ.Σ.
ΑΝΑΠΛΗΡΩΤΗΣ ΓΡΑΜΜΑΤΕΑΣ
Αναπληρώνει τον Γραμματέα του Δ.Σ. του συλλόγου στο σύνολο των καθηκόντων του σε περιπτώσεις απουσίας του ή κωλύματός του.
ΤΑΜΙΑΣ
Τα καθήκοντά του είναι :
Η είσπραξη με διπλότυπη απόδειξη η οποία φέρει απαραιτήτως τη σφραγίδα του συλλόγου και την υπογραφή αυτού που εισέπραξε, των εισφορών των μελών και γενικά κάθε ΕΣΟΔΟΥ του συλλόγου.
Η πληρωμή των ενταλμάτων μετά από έγκριση της σχετικής δαπάνης από το Δ.Σ.
Το ένταλμα να φέρει οπωσδήποτε την υπογραφή του Πρόεδρου του Δ.Σ. και τη σφραγίδα του συλλόγου.
Για τον πληρέστερο έλεγχο των πληρωμών σε κάθε ένταλμα απαραίτητα θα πρέπει να επισυνάπτεται απόσπασμα απόφασης του Δ.Σ. για την έγκριση της πληρωμής και η εξοφλητική απόδειξη του δικαιούχου.
Ο Ταμίας είναι υπόλογος και έχει ποινική και αστική ευθύνη για κάθε απώλεια χρημάτων ή πληρωμής χωρίς αποδεικτικά στοιχεία.
Δικαιούται να κρατά από το ταμείο ποσό πενήντα χιλιάδων ( 50.000 ) δραχμών για αντιμετώπιση τρεχουσών αναγκών του συλλόγου.
Οφείλει να τηρεί βιβλίο ταμία - ειδικά φυλλομετρημένο και υπογεγραμμένο από τον Πρόεδρο του Δ.Σ. - στο οποίο θα γίνονται καταγραφές εσόδων - εξόδων του συλλόγου και απ’ αυτών θα υπάρχουν καταχωρημένα όλα τα δικαιολογητικά πληρωμών / εσόδων.
Υποχρεούται να υποβάλλει στο Δ.Σ. συνοπτική κατάσταση εσόδων / εξόδων και κατάσταση καθυστερημένων συνδρομών εφόσον αυτό ζητηθεί.
Στο τέλος κάθε ημερολογιακού έτους υποβάλλει απολογισμό διαχείρισης βάσει του οποίου το Δ.Σ. συντάσσει και εγκρίνει τον ετήσιο ισολογισμό και την περιουσία του συλλόγου.
Αν δεν συμμορφώνεται και δεν εκτελεί αυτά που προβλέπει το ανωτέρω άρθρο, τότε με απόφαση του Δ.Σ. κηρύσσεται "ΕΚΠΤΩΤΟΣ" και αντικαθίσταται σε οκτώ (8) ημέρες με άλλο μέλος του Δ.Σ. που ορίζει ο Πρόεδρος του Δ.Σ.
Σε περίπτωση απουσίας του ή κωλύματος αυτός αναπληρώνεται από μέλος του Δ.Σ. που θα υποδειχτεί μετά από αιτιολογημένη απόφαση του Δ.Σ. και για ορισμένο χρονικό διάστημα.
### ΑΡΘΡΟ 20ο
#### ΕΛΕΓΚΤΙΚΗ ΕΠΙΤΡΟΠΗ 

Ο ταμειακός και διαχειριστικός έλεγχος και εποπτεία του Δ.Σ. ανατίθεται σε τρία (3) μέλη του συλλόγου μαζί με δύο (2) αναπληρωματικά (Ελεγκτική Επιτροπή) , η όποια εκλέγεται από την ΤΑΚΤΙΚΗ ΓΕΝΙΚΗ ΣΥΝΕΛΕΥΣΗ του Μαρτίου, ταυτόχρονα με τις αρχαιρεσίες για την ανάδειξη νέου Δ.Σ. και κατά τον ίδιο τρόπο, όπως αναφέρεται στο άρθρο 14 και έχει επίσης διετή (2ετή) όπως και το Δ.Σ. θητεία.
ΠΡΟΕΔΡΟΣ της Ελεγκτικής Επιτροπής ορίζεται το μέλος που θα λάβει τις περισσότερους ψήφους, και σε περίπτωση ισοψηφίας το μεγαλύτερο στην ηλικία μέλος. Τα μέλη της Ελεγκτικής Επιτροπής δεν έχουν δικαίωμα να θέσουν ταυτόχρονη υποψηφιότητα για το Διοικητικό Συμβούλιο του συλλόγου.
Η Ελεγκτική Επιτροπή εποπτεύει και ελέγχει τις πράξεις:
Δ.Σ. του συλλόγου και
Του ταμία.
Επιβλέπει δε ακόμη αν αυτές είναι σύμφωνες με :
Τις διατάξεις του νόμου
Του Καταστατικού
Τις αποφάσεις της Γενικής Συνέλευσης.
Έχει το δικαίωμα να εξετάζει τα έγγραφα και τα βιβλία του συλλόγου, να ζητεί την επίδειξη του περιεχομένου του Ταμείου, το δε Δ.Σ. είναι υποχρεωμένο να  επιδεικνύει κάθε φορά όλα τα βιβλία και έγγραφα που απαιτούνται για τον έλεγχο της διαχείρισης και της περιουσίας του συλλόγου.
Ελεγκτική Επιτροπή τηρεί βιβλίο πρακτικών στο οποίο καταγράφονται τα πρακτικά και αποφάσεις για τους διενεργούμενους κάθε είδους ελέγχους, οι συντασσόμενες σχετικές εκθέσεις και οι προτάσεις της προς την Γενική Συνέλευση.
Ελεγκτική Επιτροπή υποβάλλει προς την ΤΑΚΤΙΚΗ Γενική Συνέλευση του Μαρτίου, υποχρεωτικά, έκθεση στην όποια περιλαμβάνονται και τα πορίσματα των ελέγχων της.
Για την άσκηση των ελέγχων της, η επιτροπή έχει το δικαίωμα κατά την απόλυτη κρίση της να ζητά οποιαδήποτε πληροφορία και να διευρύνει ακόμη τη σύνθεσή της με μέλη του συλλόγου (πιθανόν λογιστές) προκείμενου να υποβοηθηθεί στο έργο της.
### ΑΡΘΡΟ 21ο

#### ΕΦΟΡΕΥΤΙΚΗ ΕΠΙΤΡΟΠΗ 

Τις αρχαιρεσίες δια την εκλογή νέου Δ.Σ. διενεργεί η "ΕΦΟΡΕΥΤΙΚΗ ΕΠΙΤΡΟΠΗ" - τα μέλη της οποίας προτείνονται από το προεδρείο της Γενικής Συνέλευσης - η όποια αποτελείται από:
Τον πρόεδρο
Και δυο (2) μέλη
απάντων Τακτικών μελών του συλλόγου μη υποψηφίων για το Δ.Σ. και ταμειακώς εντάξει.
Εφορευτική Επιτροπή εκλέγεται κατά τη διάρκεια της Τακτική Γενικής Συνέλευσης και αφού βεβαίως έχουν περατωθεί τα θέματα ημερησίας διατάξεως δια ανατάσεως της χείρας.
Εφορευτική επιτροπή λαμβάνει κατά την απόλυτη κρίση της όλα τα απαραίτητα μέτρα δια την εξασφάλιση της μυστικότητας και του αδιάβλητου της ψηφοφορίας και την εν γένει καλή εκτέλεση του έργου της.
### ΑΡΘΡΟ 22ο

#### ΣΦΡΑΓΙΔΑ ΤΟΥ ΣΥΛΛΟΓΟΥ

Ο Σύλλογος έχει σφραγίδα η όποια φέρει στο μέσον αυτής εικόνα της "ΖΩΟΔΟΧΟΥ ΠΗΓΗΣ" και γύρω από αυτήν τις λέξεις "ΕΞΩΡΑΙΣΤΙΚΟΣ - ΕΚΠΟΛΙΤΙΣΤΙΚΟΣ ΣΥΛΛΟΓΟΣ ΖΩΟΔΟΧΟΣ ΠΗΓΗ" 1959.
Ο σύλλογος έχει λάβαρο την Εθνική κυανόλευκο με αναγεγραμμένα την εικόνα της "ΖΩΟΔΟΧΟΥ ΠΗΓΗΣ" και την επωνυμία του συλλόγου.
Ο σύλλογος εορτάζει την Παρασκευή της Διακαινησίμου σε τόπο που θα ορίζεται από τη Διοίκηση του Συλλόγου.
### ΑΡΘΡΟ 23ο

#### ΜΕΛΕΤΕΣ ΘΕΜΑΤΩΝ ΣΥΛΛΟΓΟΥ

Το Δ.Σ. για τη μελέτη ή επιμέλεια γενικών - ειδικών ζητημάτων τα οποία αφορούν την περιοχή ή τις ανάγκες και τους σκοπούς του συλλόγου, μπορεί να συστήνει και διορίζει επιτροπές από ειδικά κάθε φορά με το θέμα άτομα (μέλη) τα οποία είτε ανήκουν στο Δ.Σ. ή είναι απλά μέλη του συλλόγου.
Μη μέλη του συλλόγου δύνανται να μετέχουν στις επιτροπές αυτές και να πληρώνονται από τον σύλλογο, ανάλογα με την εργασία που αναλαμβάνουν, ΜΟΝΟ μετά από απόφαση του Δ.Σ. του συλλόγου.
Το Διοικητικό Συμβούλιο ασκεί αποφασιστικό έλεγχο της εργασίας των επιτρόπων και ευθύνεται απέναντι στη Γενική Συνέλευση.

### ΑΡΘΡΟ 24ο

#### ΕΚΔΗΛΩΣΕΙΣ ΣΥΛΛΟΓΟΥ

Ο Σύλλογος δύναται να οργανώνει συγκεντρώσεις, ομιλίες, συνέδρια και παντός είδους εκδηλώσεις, για θέματα που αφορούν την ευόδωση του σκοπού του και κυρίως στην αναβάθμιση της ποιότητας ζωής των κατοίκων της περιοχής.
Οι εκδηλώσεις αυτές θα οργανώνονται από το Δ.Σ., σε συνεργασία με ομάδες εργασίας ή επιτροπές που συστήνονται για τον σκοπό αυτό, υπό την εποπτεία του Δ.Σ. το όποιο σε κάθε περίπτωση, θα καθορίζει τις λεπτομέρειες της οργάνωσης και διεξαγωγής των εκδηλώσεων αυτών και τους πόρους από τους οποίους θα καλυφτούν οι δαπάνες.
Ο Σύλλογος διά του Δ.Σ. έχει το δικαίωμα και χωρίς καμία προειδοποίηση να προβαίνει σε εκτύπωση και δημοσίευση εντύπων ή εφημερίδων, πορισμάτων, ανακοινώσεων, μελετών, ερευνών ή εργασιών οποιασδήποτε φύσεως και αντικείμενου, που αφορούν τους σκοπούς του.

### ΑΡΘΡΟ 25ο

#### ΔΙΑΛΥΣΗ ΣΥΛΛΟΓΟΥ

Ο Σύλλογος διαλύεται :
• Κατόπιν αποφάσεως της Έκτακτης Γενικής Συνέλευσης, η όποια συγκαλείται ΕΙΔΙΚΑ γι’ αυτόν τον σκοπό, στην οποία πρέπει να παρίστανται τα τρία τέταρτα (3/4) των μελών που έχουν ψήφο και είναι ταμειακώς εντάξει. Η απόφαση περί διαλύσεως, λαμβάνεται με πλειοψηφία που περιγράφεται στο άρθρο δέκα τρία (13) του παρόντος Καταστατικού.
Αν ο αριθμός των μελών του συλλόγου είναι μικρότερος από είκοσι (20) και σε όλες τις άλλες περιπτώσεις που προβλέπονται ή θα προβλέπονται από τον Νόμο.
Ο Σύλλογος διαλυόμενος περιέχεται σε κατάσταση εκκαθάρισης και θεωρείται ότι υπάρχει μόνο κατά τον σκοπό αυτό. Κατά το στάδιο της εκκαθάρισης κάθε έγγραφο του συλλόγου, αναφέρει υποχρεωτικά ότι αυτό ευρίσκεται σε  ΕΚΚΑΘΑΡΙΣΗ.
Μετά την απόφαση για εκκαθάριση η Έκτακτη Γενική Συνέλευση εκλέγει από τα μέλη τρεις (3) εκκαθαριστές (αν αυτό είναι δυνατόν λογιστές στο επάγγελμα) οι οποίοι αποφασίζουν και ενεργούν κατά πλειοψηφία για την εκκαθάριση της περιουσίας του συλλόγου, σύμφωνα με τον Νόμο και για την πληρωμή όλων των υποχρεώσεών του.
Σε περίπτωση διαλύσεως του συλλόγου, η τυχόν απομένουσα μετά την εκκαθάριση περιουσία, θα διατεθεί στην ομώνυμη εκκλησία της "ΖΩΟΔΟΧΟΥ ΠΗΓΗΣ "
υπό την επιμέλεια και εποπτεία του Διοικητικού του Συμβουλίου και την απαραίτητη συμμετοχή του τελευταίου Πρόεδρου (σε περίπτωση αδυναμίας αντικαθίσταται από τον τελευταίο Αντιπρόεδρο) του Διοικητικού Συμβούλιου του Συλλόγου προς τον οποίο παρέχεται από τώρα ειδική προς τούτο Εξουσιοδότηση, εντολή και πληρεξουσιότητα.

### ΑΡΘΡΟ 26ο

#### ΓΕΝΙΚΕΣ ΔΙΑΤΑΞΕΙΣ

ΒΙΒΛΙΑ ΣΥΛΛΟΓΟΥ
Α.  ΠΡΑΚΤΙΚΩΝ ΓΕΝΙΚΩΝ ΣΥΝΕΛΕΥΣΕΩΝ 
Σε αυτό καθαρογράφονται όλες οι συζητήσεις, προτάσεις, εκθέσεις, πορίσματα και αποφάσεις των Γενικών Συνελεύσεων του Συλλόγου.
Β. ΠΡΑΚΤΙΚΩΝ ΣΥΝΕΔΡΙΑΣΕΩΝ ΤΟΥ Δ.Σ. 
Σε αυτό καθαρογράφονται όλες οι συζητήσεις, προτάσεις και αποφάσεις των συνεδριάσεων του Δ.Σ. του συλλόγου.
Γ.  ΠΡΩΤΟΚΟΜΟ ΕΙΣΕΡΧΟΜΕΝΩΝ - ΕΞΕΡΧΟΜΕΝΩΝ ΕΓΓΡΑΦΩΝ Δ.  ΜΗΤΡΩΟΥ ΜΕΛΩΝ.
Ε . ΜΠΛΟΚ ΑΠΟΔΕΙΞΕΩΝ 
Ζ.  ΕΣΟΔΩΝ - ΕΞΟΔΩΝ και Ταμείου και 
Η. ΠΡΑΚΤΙΚΩΝ ΕΛΕΓΚΤΙΚΗΣ ΕΠΙΤΡΟΠΗΣ.
Ο. ΠΡΑΚΤΙΚΩΝ ΕΦΟΡΕΥΤΙΚΗΣ ΕΠΙΤΡΟΠΗΣ.
